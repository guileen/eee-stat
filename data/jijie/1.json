{
  "children": [
    {
      "type": "书名",
      "lines": [
        {
          "type": "句",
          "value": "《孫氏周易集解》卷一"
        },
        {
          "type": "句",
          "value": "陸德明《釋文》曰：易虞翻注。《參同契》云：字從日下月。"
        },
        {
          "type": "句",
          "value": "陽湖　孫星衍　淵如纂"
        },
        {
          "type": "句",
          "value": "上經乾傳第一﹝釋文］第亦做弟",
          "children": [
            {
              "type": "集解",
              "list": [
                {
                  "text": "《子夏傳》云：分為上下二篇。孔潁達《八論》云：未有經字，經字是後人所加。　孟喜易本云：分上下二經。",
                  "book": "［八論］"
                },
                {
                  "text": "　京房引夫子曰：神農重乎八純。",
                  "book": "［王應麟玉海］"
                },
                {
                  "text": "　馬融曰：伏犧得河圖而作易。",
                  "book": "［八論］"
                },
                {
                  "text": "　王肅同。　又曰：卦詞文王所作，爻辭周公所作。　陸績同。　鄭康成易贊及易論曰：夏曰連山，殷曰歸藏，周曰周易。　又曰：連山者象山之出雲連連不絕，歸藏者萬物莫不歸藏於其中，周易者言易道周普无所不備。　又曰：易一名而含三義：易簡一也，變易二也，不易三也。　又曰：神農重卦。　又曰：卦辭爻辭并是文王所作。　又曰：十翼上彖一，下彖二，上象三，下象四，上繫五，下繫六，文言七，說卦八，序卦九，雜卦十。　王弼曰：伏犧重卦。　周簡子曰：易者易也，不易也，變易也。易者易代之名，凡有无相代，彼此相易，皆是易義。不易者常體之名，有常有體，无常无體，是不易之義。變易者相變改之名，兩有相變，此為變易。",
                  "book": "［并同］"
                },
                {
                  "text": "　姚信曰：連山氏得河圖，夏人因之曰連山。歸藏氏得河圖，殷人因之曰歸藏，伏犧氏得河圖，周人因之曰周易。",
                  "book": "［玉海］"
                },
                {
                  "text": "　皇甫謐曰：夏人因炎帝曰連山，殷人因黃帝曰歸藏。",
                  "book": "［同］"
                },
                {
                  "text": "　又曰：文王在羑里演六十四卦，蓍七八九六之爻，謂之周易。",
                  "book": "［八論］"
                },
                {
                  "text": "　崔覲曰：易者謂生生之德，有易簡之義，不易者言天地定位不可相易，變易者謂生生之道變而相續。　劉貞簡同。　張氏曰：易者換代之名，待奪之義。　何氏同。",
                  "book": "［并同］"
                }
              ]
            }
          ]
        }
      ]
    },
    {
      "type": "卦",
      "name": "乾",
      "down": "乾",
      "up": "乾",
      "lines": [
        {
          "type": "卦名",
          "value": "　乾卦　乾下乾上"
        },
        {
          "type": "句",
          "value": "乾，元享利貞。",
          "children": [
            {
              "type": "集解",
              "list": [
                {
                  "text": "周氏曰：元始也。於時配春，言萬物始生，得其元始之序。發育長養。亨，通也，於時配夏以通暢合其嘉美之道。利者義也，於時配秋，秋以成實得其利物之宜。貞者正也，於時配冬，冬以物之終納幹正之道。",
                  "book": "［史徵《周易口訣義》］"
                },
                {
                  "text": "　魏徵曰：始萬物為元，遂萬物為亨，益萬物為利，不私萬物為貞。",
                  "book": "［李衡義海撮要］"
                }
              ]
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，潛龍勿用。",
          "children": [
            {
              "type": "集解",
              "list": [
                {
                  "text": "鄭康成曰：《周易》以變者為占，故稱九稱六。",
                  "book": "［孔穎達疏］"
                },
                {
                  "text": "　陸績曰：陽在初稱初九，去初之二稱九二，則初復七。陰在初稱初六，去初之二稱六二，則初復八矣。",
                  "book": "［朱震漢上傳］"
                },
                {
                  "text": "　莊氏曰：下言初則上有末義，故大過《彖》曰「棟橈，本末弱」，是上有末義。六言上則初當言下，故《小象》曰「潛龍勿用，陽在下也」。則是初有下義。",
                  "book": "［疏］"
                },
                {
                  "text": "　張氏曰：陽數有七有九，陰數有八有六，但七為少陽，八為少陰，質而不變為爻之本體，九為老陽，六為老陰，文而從變，故為爻之別名，且七既為陽爻，其畫已長，今有九之老陽，不可復畫為陽，所以重體避少陽七數，故稱九也。八為陰數而畫陰爻，今六為老陰不可復畫陰爻，故交其體，避八而稱六。　張氏又曰：以道未可行故稱勿用以誡之。",
                  "book": "［并同］"
                }
              ]
            }
          ]
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，見龍在田，利見大人。",
          "children": [
            {
              "type": "集解",
              "list": [
                {
                  "text": "孟喜京房說易有周人五號：帝天稱，一也。王美稱，二也。天子爵號，三也。大君者興盛行異，四也。大人者聖人德備，五也。",
                  "book": "［禮記疏］"
                },
                {
                  "text": "　鄭康成曰：九二利見九五之大人。　褚氏張氏同。",
                  "book": "［并疏］"
                },
                {
                  "text": "　王肅曰：大人，聖人在位之目。",
                  "book": "［釋文］"
                },
                {
                  "text": "　向秀曰：聖人在位謂之大人。",
                  "book": "［史記索隱］"
                },
                {
                  "text": "　先儒云：若夫子教於洙泗，利益天下，有人君之德，故稱大人。",
                  "book": "［疏］"
                },
                {
                  "text": "　又云：重卦之時，重於上下兩體，故初與四相應，二與五相應，三與上相應矣。上下兩體，論天地人各別，但易含萬象，為例非一，及其六位，則一二為地道，三四為人道，五上為天道，二在一上，是九二處其地上，所由食之處唯在地上，所以稱田也。　又云：言田之耕稼利益及於萬物盈滿，有益於人，猶若聖人益及於萬物，故稱田也。　又云：九二當太蔟之月。",
                  "book": "［并同］"
                }
              ]
            }
          ]
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "九三，君子終日乾乾，夕惕若厲，无咎。",
          "children": [
            {
              "type": "释文",
              "text": "「无」易內皆作此字，《說文》云：「奇字無也。」　［按］《說文》引夕惕若厲，又引作夕惕若夤。"
            },
            {
              "type": "集解",
              "list": [
                {
                  "text": "鄭康成曰：惕，懼也。",
                  "book": "［釋文］"
                }
              ]
            }
          ]
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "九四，或躍在淵，无咎。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，飛龍在天，利見大人。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，亢龍有悔。"
        },
        {
          "type": "句",
          "value": "［按］《說文》亢作忼。",
          "children": [
            {
              "type": "集解",
              "list": [
                {
                  "text": "《子夏傳》曰：亢，極也。",
                  "book": "［釋文］"
                },
                {
                  "text": "　鄭康成曰：堯之末年，四凶在朝，是以有悔，未大凶也。",
                  "book": "［疏］"
                },
                {
                  "text": "　先儒云：但九五之位，亦有大聖而居者，亦有非大聖而居者，非大聖而居者不能免其憂悔。",
                  "book": "［口訣義］"
                }
              ]
            }
          ]
        }
      ]
    },
    {
      "type": "爻",
      "index": 7,
      "lines": [
        {
          "type": "句",
          "value": "用九，見群龍无首，吉。",
          "children": [
            {
              "type": "集解",
              "list": [
                {
                  "text": "鄭康成曰：爻皆體乾，群龍之象。舜既受禪，禹與稷契咎。繇之屬並在朝。",
                  "book": "［後漢書注］"
                },
                {
                  "text": "　陸績曰：見眾聖人，無自尊之意，則可以統御群才矣。",
                  "book": "［撮要］"
                }
              ]
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：",
          "children": [
            {
              "type": "集解",
              "list": [
                {
                  "text": "王弼曰：彖者何也？統論一卦之體，明其所繇之主。",
                  "book": "［疏］"
                },
                {
                  "text": "　褚氏曰：彖，斷也，斷定一卦之義，所以名為彖也。 　莊氏同。　莊氏又曰：夫子為彖，凡有一十二體，發首則歎美卦者則此。乾彖云「大哉乾元」，坤卦彖云「至哉坤元」，以乾坤德大，故先歎美之，乃後詳說其義。或有先疊文解義而後歎者，則豫卦歎云「豫之時義大矣哉」之類是也。或有先釋卦名之義，後以卦名結之者，則同人彖云「柔得位得中而應乎乾曰同人」，大有彖云「柔得尊位，大中而上下應之曰大有」之例（類）是也。或有特疊卦名而稱其卦者，則同人彖云「同人曰：同人於野，亨」。",
                  "book": "［并同］"
                }
              ]
            }
          ]
        },
        {
          "type": "句",
          "value": "大哉乾元，",
          "children": [
            {
              "type": "集解",
              "list": [
                {
                  "text": " 莊氏曰：「大哉乾元，萬物資始，乃統天」者此三句總釋乾與元也。乾是卦名，元是乾德之首，故以元德配乾釋之。陽氣昊大，乾體廣遠，又以元大始生萬物，故曰大哉乾元。",
                  "book": "［疏］"
                }
              ]
            }
          ]
        },
        {
          "type": "句",
          "value": "萬物資始，",
          "children": [
            {
              "type": "集解",
              "list": [
                {
                  "text": "鄭康成曰：資取也。",
                  "book": "［釋文］"
                },
                {
                  "text": "　莊氏曰：萬物資始者釋其乾元稱大之義，以萬象之物皆資取乾元而各得始生，不失其宜，所以稱大也。",
                  "book": "［疏］"
                }
              ]
            }
          ]
        },
        {
          "type": "句",
          "value": "乃統天。",
          "children": [
            {
              "type": "集解",
              "list": [
                {
                  "text": "鄭康成曰：統，本也。",
                  "book": "［釋文］"
                },
                {
                  "text": "　莊氏曰：乃統天者，以其至健而為物始，以此乃能統領於天。天是有形之物，以其至健能總統有形，是乾元之德也。",
                  "book": "［疏］"
                }
              ]
            }
          ]
        },
        {
          "type": "句",
          "value": "雲行雨施，品物流形。",
          "children": [
            {
              "type": "集解",
              "list": [
                {
                  "text": " 莊氏曰：此二句釋亨之德也，言乾能用大之德，使雲氣流行，雨澤施布，故品類之物，流布成形，各得亨通，无所壅蔽，是其亨也。",
                  "book": "［疏］"
                }
              ]
            }
          ]
        },
        {
          "type": "句",
          "value": "大明終始，六位時成，",
          "children": [
            {
              "type": "集解",
              "list": [
                {
                  "text": "莊氏曰：此二句總結乾卦之德也，以乾之為德大，明曉乎萬物終始之道，始則潛伏，終則飛躍，可潛則潛，可飛則飛，是明達乎終始之道，故六爻之位，依時而成，若其不明終始之道，應潛而飛，應飛而潛，應生而殺，應殺而生，六位不以時而成也。",
                  "book": "［疏］"
                }
              ]
            }
          ]
        },
        {
          "type": "句",
          "value": "時乘六龍以御天。",
          "children": [
            {
              "type": "集解",
              "list": [
                {
                  "text": " 孟喜曰：天子駕六。",
                  "book": "［詩疏］"
                },
                {
                  "text": "　莊氏曰：此二句申明乾元乃統天之義，言乾之為德，以依時乘駕六爻之陽氣，以控御於天體，六龍即六位之龍也，以所居上下言之，謂之六位也。陽氣升降，謂之六龍也。上文以至健元始總明乾德，故云乃統天也。此名乘駕六龍，各分其事，故云以御天也。",
                  "book": "［疏］"
                }
              ]
            }
          ]
        },
        {
          "type": "句",
          "value": "乾道變化，各正性命。",
          "children": [
            {
              "type": "集解",
              "list": [
                {
                  "text": " 莊氏曰：此二句更申明乾元資始之義，道體無形，自然使物開通，謂之為道。言乾卦之德，自然通物，故云乾道也。變謂後來改前，以漸移改謂之變也。化謂一有一無，忽然而改，謂之為化。言乾之為道，使物漸變者，使物卒化者，各能正定物之性命。性者天生之質，若剛柔遲速之別。命者人所稟受，若貴賤夭壽之屬是也。",
                  "book": "［疏］"
                }
              ]
            }
          ]
        },
        {
          "type": "句",
          "value": "保合太和，乃利貞。"
        },
        {
          "type": "句",
          "value": "首出四物，萬國咸寧。",
          "children": [
            {
              "type": "括号",
              "text": "（郭按：「首出四物」或作「首出庶物」）"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：天行健，",
          "children": [
            {
              "type": "集解",
              "list": [
                {
                  "text": "劉表曰：詳其名也。",
                  "book": "［疏］"
                },
                {
                  "text": "　先儒云：象辭或有實象，或有假象。",
                  "book": "［同］"
                }
              ]
            }
          ]
        },
        {
          "type": "句",
          "value": "君子以自強不息。"
        },
        {
          "type": "句",
          "value": "潛龍勿用，陽在下也。"
        },
        {
          "type": "句",
          "value": "見龍在田，德施普也。"
        },
        {
          "type": "句",
          "value": "終日乾乾，反復道也。",
          "children": [
            {
              "type": "释文",
              "text": "復本亦作覆。 "
            }
          ]
        },
        {
          "type": "句",
          "value": "或躍在淵，進无咎也。"
        },
        {
          "type": "句",
          "value": "飛龍在天，大人造也。",
          "children": [
            {
              "type": "释文",
              "text": "造，鄭：徂早反。王肅：七到反。劉歆父子作聚。"
            },
            {
              "type": "集解",
              "list": [
                {
                  "text": "鄭康成曰：造為也。　王肅曰：造，就也，至也。",
                  "book": "［并釋文］"
                },
                {
                  "text": "　姚信曰：造，至也。　陸績同。",
                  "book": "［并疏］"
                }
              ]
            }
          ]
        },
        {
          "type": "句",
          "value": "亢龍有悔，盈不可久也。"
        },
        {
          "type": "句",
          "value": "用九，天德不可為首也。"
        }
      ]
    },
    {
      "type": "文言",
      "lines": [
        {
          "type": "句",
          "value": "《文言》曰：",
          "children": [
            {
              "type": "集解",
              "list": [
                {
                  "text": "梁武帝曰：《文言》是文王所制。",
                  "book": "［釋文］"
                },
                {
                  "text": "　莊氏曰：文謂文飾，以乾坤德大，故特文飾以為文言。",
                  "book": "［疏］"
                }
              ]
            }
          ]
        },
        {
          "type": "句",
          "value": "元者善之長也，",
          "children": [
            {
              "type": "集解",
              "list": [
                {
                  "text": "莊氏曰：謂天之體性生養萬物，善之大者莫善施生。元為施生之宗，故言元者善之長也。",
                  "book": "［疏］"
                }
              ]
            }
          ]
        },
        {
          "type": "句",
          "value": "亨者嘉之會也，",
          "children": [
            {
              "type": "集解",
              "list": [
                {
                  "text": " 莊氏曰：嘉美也。言天能通暢萬物，使物嘉美之聚會，故云嘉之會也。",
                  "book": "［疏］"
                }
              ]
            }
          ]
        },
        {
          "type": "句",
          "value": "利者義之和也，",
          "children": [
            {
              "type": "集解",
              "list": [
                {
                  "text": "莊氏曰：言天能利益庶物，使物各得其宜而和同也。",
                  "book": "［疏］"
                }
              ]
            }
          ]
        },
        {
          "type": "句",
          "value": "貞者事之幹也。",
          "children": [
            {
              "type": "集解",
              "list": [
                {
                  "text": "莊氏曰：言天能以中正之氣成就萬物，使物皆得幹濟。",
                  "book": "［疏］"
                }
              ]
            }
          ]
        },
        {
          "type": "句",
          "value": "君子體仁足以長人，",
          "children": [
            {
              "type": "释文",
              "text": "京房、荀爽、董遇本作「體信」。"
            },
            {
              "type": "集解",
              "list": [
                {
                  "text": "鄭康成曰：體生也。",
                  "book": "［文選注］"
                }
              ]
            }
          ]
        },
        {
          "type": "句",
          "value": "嘉會足以合禮，利物足以和義，",
          "children": [
            {
              "type": "释文",
              "text": "孟喜、京、荀、陸績作「利之」。"
            }
          ]
        },
        {
          "type": "句",
          "value": "貞固足以幹事。"
        },
        {
          "type": "句",
          "value": "君子行此四德者，故曰：乾元亨利貞。"
        },
        {
          "type": "句",
          "value": "初九曰「潛龍勿用」，何謂也？子曰：「龍德而隱者也。不易乎世，不成乎名。",
          "children": [
            {
              "type": "释文",
              "text": "不成名，一本作不成乎名。"
            }
          ]
        },
        {
          "type": "句",
          "value": "遯世无悶，不見是而無悶。樂則行之，憂則違之，確乎其不可拔，潛龍也。」",
          "children": [
            {
              "type": "集解",
              "list": [
                {
                  "text": "鄭康成曰：確，堅高之貌。拔，移也。",
                  "book": "［釋文］"
                }
              ]
            }
          ]
        },
        {
          "type": "句",
          "value": "九二曰「見龍在田，利見大人」，何謂也？子曰：「龍德而正中者也。庸言之信，庸行之謹。閑邪存其誠，"
        },
        {
          "type": "句",
          "value": "［按］晁氏云：鄭本作「閑邪以存其誠」。"
        },
        {
          "type": "句",
          "value": "善世而不伐，德博而化。《易》曰：見龍在田，利見大人，君德也。」"
        },
        {
          "type": "句",
          "value": "九三「君子終日乾乾，夕惕若厲，无咎」，何謂也？ "
        },
        {
          "type": "句",
          "value": "子曰：「君子進德修業，忠信所以進德也。修辭立其誠，所以居業也。知至至之，可與幾也。",
          "children": [
            {
              "type": "集解",
              "list": [
                {
                  "text": "劉瓛曰：至，極也。",
                  "book": "［文選注］"
                },
                {
                  "text": "　莊氏曰：極，即至也。三在下卦之上，是至極。　褚氏曰：一體之極，是至者。是下卦已極，將至上卦之下。至，謂上卦也。",
                  "book": "［并疏］"
                }
              ]
            }
          ]
        },
        {
          "type": "句",
          "value": "知終終之，可與存義也。是故居上位而不驕，在下位而不憂。故乾乾因其時而惕，雖危无咎矣。」"
        },
        {
          "type": "句",
          "value": "九四曰「或躍在淵，无咎」，何謂也？ 子曰：「上下无常，非為邪也。",
          "children": [
            {
              "type": "释文",
              "text": "上下并如字。　王肅：上音時長反。"
            },
            {
              "type": "集解",
              "list": [
                {
                  "text": "何氏曰：言上下者，據位也。",
                  "book": "［疏］"
                }
              ]
            }
          ]
        },
        {
          "type": "句",
          "value": "進退无恒，非離群也。",
          "children": [
            {
              "type": "集解",
              "list": [
                {
                  "text": "何氏曰：進退者據爻也。　又曰：所以進退无恒者，時使之然，非苟欲離群也。",
                  "book": "［并疏］"
                }
              ]
            }
          ]
        },
        {
          "type": "句",
          "value": "君子進德修業，欲及時也，故无咎。"
        },
        {
          "type": "句",
          "value": "［按］晁氏云：鄭本「君子進德修業及時，故无咎」。 "
        },
        {
          "type": "句",
          "value": "九五曰「飛龍在天，利見大人」，何謂也？ 子曰：「同聲相應，同氣相求。水流濕，",
          "children": [
            {
              "type": "集解",
              "list": [
                {
                  "text": "王肅曰：水之性潤萬物而退下。",
                  "book": "［尚書疏］"
                }
              ]
            }
          ]
        },
        {
          "type": "句",
          "value": "火就燥。",
          "children": [
            {
              "type": "释文",
              "text": "就燥，蘇皁先皁二反。"
            },
            {
              "type": "集解",
              "list": [
                {
                  "text": "王肅曰：火之性炎盛而升上。",
                  "book": "［尚書疏］"
                }
              ]
            }
          ]
        },
        {
          "type": "句",
          "value": "雲從龍，風從虎。",
          "children": [
            {
              "type": "集解",
              "list": [
                {
                  "text": "王肅曰：龍舉而景雲屬，虎嘯而谷風興。　張璠曰：猶言龍從雲，虎從風也。",
                  "book": "［并裴駰史記注］"
                }
              ]
            }
          ]
        },
        {
          "type": "句",
          "value": "聖人作而萬物覩。",
          "children": [
            {
              "type": "释文",
              "text": "作，馬融：作，起。"
            },
            {
              "type": "集解",
              "list": [
                {
                  "text": "鄭康成曰：作，起也。",
                  "book": "［釋文］"
                }
              ]
            }
          ]
        },
        {
          "type": "句",
          "value": "本乎天者親上，本乎地者親下，",
          "children": [
            {
              "type": "集解",
              "list": [
                {
                  "text": "莊氏曰：天地絪緼，和合二氣，共生萬物，然萬物之體有感於天氣偏多者，有感於地氣偏多者，故《周禮．大宗伯》有天產地產，《大司徒》云動物植物：本受氣於天者是動物含靈之屬，天體運動，含靈之物亦運動，是親附於上也。本受氣於地者是植物無識之屬，地體凝滯，植物亦不移動，是親附於下也。",
                  "book": "［疏］"
                }
              ]
            }
          ]
        },
        {
          "type": "句",
          "value": "則各從其類也。」"
        },
        {
          "type": "句",
          "value": "上九曰「亢龍有悔」，何謂也？子曰：「貴而无位，高而无民，賢人在下位而无輔，是以動而有悔也。」"
        },
        {
          "type": "句",
          "value": "潛龍勿用，下也。"
        },
        {
          "type": "句",
          "value": "見龍在田，時舍也。"
        },
        {
          "type": "句",
          "value": "終日乾乾，行事也。"
        },
        {
          "type": "句",
          "value": "或躍在淵，自試也。"
        },
        {
          "type": "句",
          "value": "飛龍在天，上治也。"
        },
        {
          "type": "句",
          "value": "亢龍有悔，窮之災也。"
        },
        {
          "type": "句",
          "value": "［按］：晁氏云：鄭作窮志災也。 "
        },
        {
          "type": "句",
          "value": "乾元用九，天下治也。",
          "children": [
            {
              "type": "集解",
              "list": [
                {
                  "text": "張氏曰：識物之動，謂龍之動也。",
                  "book": "［疏］"
                }
              ]
            }
          ]
        },
        {
          "type": "句",
          "value": "潛龍勿用，陽氣潛藏。"
        },
        {
          "type": "句",
          "value": "見龍在田，天下文明。"
        },
        {
          "type": "句",
          "value": "終日乾乾，與時偕行。",
          "children": [
            {
              "type": "集解",
              "list": [
                {
                  "text": "先儒云：建辰之月，萬物生長，不有止息，與天時而俱行。",
                  "book": "［疏］"
                }
              ]
            }
          ]
        },
        {
          "type": "句",
          "value": "或躍在淵，乾道乃革。"
        },
        {
          "type": "句",
          "value": "飛龍在天，乃位乎天德。"
        },
        {
          "type": "句",
          "value": "亢龍有悔，與時偕極。"
        },
        {
          "type": "句",
          "value": "乾元用九，乃見天則。"
        },
        {
          "type": "句",
          "value": "乾元者，始而亨者也。"
        },
        {
          "type": "句",
          "value": "利貞者，性情也。"
        },
        {
          "type": "句",
          "value": "［按］晁氏曰：鄭作情性也。"
        },
        {
          "type": "句",
          "value": "乾始而以美利利天下，"
        },
        {
          "type": "句",
          "value": "［按］晁氏云：鄭作「乾始而以美利利天下」。 "
        },
        {
          "type": "句",
          "value": "不言所利，大矣哉！"
        },
        {
          "type": "句",
          "value": "大哉乾乎，剛健中正，純粹精也。"
        },
        {
          "type": "句",
          "value": "六爻發揮，旁通情也。",
          "children": [
            {
              "type": "释文",
              "text": "揮本亦作輝，義取光輝。"
            },
            {
              "type": "集解",
              "list": [
                {
                  "text": "王肅曰：揮散也。",
                  "book": "［釋文］"
                },
                {
                  "text": "　王弼曰：爻者言乎變者也，故合散屈伸，與體相乖。形躁好靜，質柔愛剛。體與情反，質與願違。是爻者所以明情，故六爻發散，旁通萬物之情。　又曰：陽之所求者陰也，陰之所求者陽也。一與四，二與五，三與上，若一陰一陽為相應，若俱陰俱陽為无應。",
                  "book": "［并疏］"
                }
              ]
            }
          ]
        },
        {
          "type": "句",
          "value": "時乘六龍，以御天也。雲行雨施，天下平也。"
        },
        {
          "type": "句",
          "value": "君子以成德為行，",
          "children": [
            {
              "type": "集解",
              "list": [
                {
                  "text": "周氏曰：上第六節乾元者始而亨者也，是廣明乾與四德之義，此君子以成德為行，亦是第六節明六爻之義，總屬第六節，不更為第七節。　又曰：德出於己在身內之物，故云成。行被於人在外之事，故云為行。",
                  "book": "［并疏］"
                }
              ]
            }
          ]
        },
        {
          "type": "句",
          "value": "日可見之行也。潛之為言也，隱而未見，行而未成，是以君子弗用也。",
          "children": [
            {
              "type": "集解",
              "list": [
                {
                  "text": "褚氏曰：以初上居无位之地，故稱言也。其餘四爻是有位，故不云言。",
                  "book": "［疏］"
                }
              ]
            }
          ]
        },
        {
          "type": "句",
          "value": "君子學以聚之，問以辨之，",
          "children": [
            {
              "type": "释文",
              "text": "辨如字。徐扶免反。 "
            }
          ]
        },
        {
          "type": "句",
          "value": "寬以居之，仁以行之。易曰：見龍在田，利見大人，君德也。"
        },
        {
          "type": "句",
          "value": "九三，重剛而不中，上不在天，下不在田。故乾乾因其時而惕，雖危无咎矣。"
        },
        {
          "type": "句",
          "value": "九四，重剛而不中，上不在天，下不在田，中不在人，故或之。或之者，疑之也。故无咎。"
        },
        {
          "type": "句",
          "value": "夫大人者，與天地合其德，",
          "children": [
            {
              "type": "集解",
              "list": [
                {
                  "text": "莊氏曰：謂覆載也。",
                  "book": "［疏］"
                }
              ]
            }
          ]
        },
        {
          "type": "句",
          "value": "與日月合其明，",
          "children": [
            {
              "type": "集解",
              "list": [
                {
                  "text": "莊氏曰：謂照臨也。",
                  "book": "［疏］"
                }
              ]
            }
          ]
        },
        {
          "type": "句",
          "value": "與四時合其序，",
          "children": [
            {
              "type": "集解",
              "list": [
                {
                  "text": "莊氏曰：若賞以春夏，刑以秋冬之類也。",
                  "book": "［疏］"
                }
              ]
            }
          ]
        },
        {
          "type": "句",
          "value": "與鬼神合其吉凶，",
          "children": [
            {
              "type": "集解",
              "list": [
                {
                  "text": "莊氏曰：若福善福淫也。",
                  "book": "［疏］"
                }
              ]
            }
          ]
        },
        {
          "type": "句",
          "value": "先天而天弗違，",
          "children": [
            {
              "type": "集解",
              "list": [
                {
                  "text": "莊氏曰：若在天時之先行事，天乃在後不違，是天合大人也。",
                  "book": "［疏］"
                }
              ]
            }
          ]
        },
        {
          "type": "句",
          "value": "後天而奉天時。",
          "children": [
            {
              "type": "集解",
              "list": [
                {
                  "text": "莊氏曰：若在天時之後行事能奉順上天，是大人合天也。",
                  "book": "［疏］"
                }
              ]
            }
          ]
        },
        {
          "type": "句",
          "value": "天且弗違，況於人乎？況於鬼神乎？",
          "children": [
            {
              "type": "集解",
              "list": [
                {
                  "text": "莊氏曰：夫子以天且不違，遂明大人之德。言尊而遠者尚不違，況小而近者，可有違乎。",
                  "book": "［疏］"
                }
              ]
            }
          ]
        },
        {
          "type": "句",
          "value": "亢之為言也，知進而不知退，",
          "children": [
            {
              "type": "集解",
              "list": [
                {
                  "text": "莊氏曰：進退據心。",
                  "book": "［疏］"
                }
              ]
            }
          ]
        },
        {
          "type": "句",
          "value": "知存而不知亡，",
          "children": [
            {
              "type": "集解",
              "list": [
                {
                  "text": "莊氏曰：存亡據身。",
                  "book": "［疏］"
                }
              ]
            }
          ]
        },
        {
          "type": "句",
          "value": "知得而不知喪，",
          "children": [
            {
              "type": "集解",
              "list": [
                {
                  "text": "莊氏曰：得喪據位。",
                  "book": "［疏］"
                }
              ]
            }
          ]
        },
        {
          "type": "句",
          "value": "其唯聖人乎！知進退存亡而不失其正者，其唯聖人乎！",
          "children": [
            {
              "type": "释文",
              "text": "王肅本作愚人，後結始作聖人。"
            }
          ]
        }
      ]
    }
  ]
}