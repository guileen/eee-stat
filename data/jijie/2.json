{
  "children": [
    {
      "type": "卦",
      "fh": "䷁",
      "name": "坤",
      "down": "坤",
      "up": "坤",
      "lines": [
        {
          "type": "卦名",
          "value": "䷁　坤卦　坤下坤上"
        },
        {
          "type": "句",
          "value": "坤，元亨，利牝馬之貞。",
          "children": [
            {
              "type": "释文",
              "text": "巛本又作坤，坤今字也。利牝頻忍反。徐邈扶忍反。又扶允反。"
            },
            {
              "type": "集解",
              "list": [
                {
                  "text": "先儒云：在天為龍，在地為馬。",
                  "book": "［口訣義］"
                }
              ]
            }
          ]
        },
        {
          "type": "句",
          "value": "君子有攸往，先迷後得，主利。",
          "children": [
            {
              "type": "集解",
              "list": [
                {
                  "text": "莊氏云：先迷後得主利者，唯據臣事君也。",
                  "book": "［疏］"
                }
              ]
            }
          ]
        },
        {
          "type": "句",
          "value": "西南得朋，東北喪朋，安貞吉。",
          "children": [
            {
              "type": "集解",
              "list": [
                {
                  "text": "馬融曰：喪，失也。",
                  "book": "［釋文］"
                },
                {
                  "text": "　王肅曰：西南陰類，故得朋。東北陽類，故喪朋。",
                  "book": "［漢上叢說］"
                },
                {
                  "text": "　莊氏曰：得朋喪朋，唯據婦適夫也。",
                  "book": "［疏］"
                }
              ]
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：至哉坤元，萬物資生，",
          "children": [
            {
              "type": "集解",
              "list": [
                {
                  "text": "劉瓛曰：生得性之始也。",
                  "book": "［文選注］"
                },
                {
                  "text": "　又曰：自無出有曰生。",
                  "book": "［同］"
                }
              ]
            }
          ]
        },
        {
          "type": "句",
          "value": "乃順承天。"
        },
        {
          "type": "句",
          "value": "坤厚載物，德合无疆。",
          "children": [
            {
              "type": "释文",
              "text": "疆或作壃，同。"
            }
          ]
        },
        {
          "type": "句",
          "value": "含宏光大，品物咸亨。"
        },
        {
          "type": "句",
          "value": "牝馬地類，行地无疆，攸順利貞。君子攸行。",
          "children": [
            {
              "type": "括号",
              "text": "（按：「攸順利貞」或作「柔順利貞」）"
            }
          ]
        },
        {
          "type": "句",
          "value": "先迷失道，後順得常。"
        },
        {
          "type": "句",
          "value": "西南得朋，乃與類行。東北喪朋，乃終有慶。"
        },
        {
          "type": "句",
          "value": "安貞之吉，應地無疆。"
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：地勢坤，君子以厚德載物。"
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，履霜，堅冰至。",
          "children": [
            {
              "type": "释文",
              "text": "履霜，如字。"
            },
            {
              "type": "集解",
              "list": [
                {
                  "text": "鄭康成曰：履讀為禮。",
                  "book": "［釋文］"
                }
              ]
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：履霜堅冰，陰始凝也。馴致其道，至堅冰也。",
          "children": [
            {
              "type": "释文",
              "text": "馴似遵反，徐音訓，此依鄭義。"
            },
            {
              "type": "集解",
              "list": [
                {
                  "text": "向秀云：馴，從也。",
                  "book": "［釋文］"
                },
                {
                  "text": "　褚氏曰：履霜者，從初六至六三。堅冰者，從六四至上六。",
                  "book": "［疏］"
                }
              ]
            }
          ]
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，直方大。",
          "children": [
            {
              "type": "集解",
              "list": [
                {
                  "text": "鄭康成曰：直也，方也，地之性。此爻得中氣而在地上，自然之性，廣生萬物，故生動直而且方。",
                  "book": "［禮記疏］"
                }
              ]
            }
          ]
        },
        {
          "type": "句",
          "value": "不習无不利。"
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：六二之動，直以方也。不習无不利，地道光也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，含章可貞。或從王事，无成有終。"
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：含章可貞，以時發也。或從王事，知光大也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，括囊，无咎，无譽。",
          "children": [
            {
              "type": "释文",
              "text": "譽音餘，又音預。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：括囊，无咎，慎不害也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "六五，黃裳，元吉。",
          "children": [
            {
              "type": "集解",
              "list": [
                {
                  "text": "鄭康成曰：如舜試天子，周公攝政。",
                  "book": "［隋書］"
                }
              ]
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：黃裳，元吉，文在中也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上六，龍戰于野，",
          "children": [
            {
              "type": "集解",
              "list": [
                {
                  "text": "鄭康成曰：聖人喻龍，君子喻蛇。",
                  "book": "［儀禮疏］"
                }
              ]
            }
          ]
        },
        {
          "type": "句",
          "value": "其血玄黃。"
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：龍戰于野，其道窮也。"
        }
      ]
    },
    {
      "type": "爻",
      "index": 7,
      "lines": [
        {
          "type": "句",
          "value": "用六，利永貞。"
        }
      ]
    },
    {
      "type": "小象",
      "index": 7,
      "lines": [
        {
          "type": "句",
          "value": "《象》曰：用六永貞，以大終也。"
        }
      ]
    },
    {
      "type": "文言",
      "lines": [
        {
          "type": "句",
          "value": "《文言》曰：",
          "children": [
            {
              "type": "释文",
              "text": "坤至柔，本或有文言曰者。"
            }
          ]
        },
        {
          "type": "句",
          "value": "坤至柔而動也剛，至靜而德方，"
        },
        {
          "type": "句",
          "value": "後得主而有常，"
        },
        {
          "type": "句",
          "value": "含萬物而化光。"
        },
        {
          "type": "句",
          "value": "坤道其順乎，承天而時行。"
        },
        {
          "type": "句",
          "value": "積善之家，必有餘慶；積不善之家，必有餘殃。",
          "children": [
            {
              "type": "集解",
              "list": [
                {
                  "text": "鄭康成曰：殃禍，惡也。",
                  "book": "［釋文］"
                }
              ]
            }
          ]
        },
        {
          "type": "句",
          "value": "臣弑其君，子弑其父，",
          "children": [
            {
              "type": "释文",
              "text": "弒本又作殺，音同。"
            }
          ]
        },
        {
          "type": "句",
          "value": "非一朝一夕之故，其所繇來者漸矣，繇辯之不早辯也。",
          "children": [
            {
              "type": "释文",
              "text": "由辯如字，荀作變。"
            },
            {
              "type": "集解",
              "list": [
                {
                  "text": "馬融曰：辯，別也。",
                  "book": "［釋文］"
                }
              ]
            }
          ]
        },
        {
          "type": "句",
          "value": "《易》曰：履霜，堅冰至，蓋言順也。"
        },
        {
          "type": "句",
          "value": "直其正也，方其義也。君子敬以直內，義以方外，敬義立而德不孤。"
        },
        {
          "type": "句",
          "value": "直方大，不習，无不利，則不疑其所行也。",
          "children": [
            {
              "type": "释文",
              "text": "張璠本此上有「易曰」，眾家本無。"
            }
          ]
        },
        {
          "type": "句",
          "value": "陰雖有美，含之，以從王事，弗敢成也。地道也，妻道也，臣道也。地道无成，而代有終也。"
        },
        {
          "type": "句",
          "value": "天地變化，草木蕃。天地閉，賢人隱。《易》曰：括囊，无咎无譽，蓋言謹也。"
        },
        {
          "type": "句",
          "value": "君子黃中通理，正位居體，"
        },
        {
          "type": "句",
          "value": "美在其中，而暢於四支，發於事業，美之至也。"
        },
        {
          "type": "句",
          "value": "陰疑於陽必戰，為其嫌於无陽也，故稱龍焉。",
          "children": [
            {
              "type": "释文",
              "text": "疑荀虞姚信蜀才作凝。嫌鄭作溓，荀虞陸董作嗛。"
            },
            {
              "type": "集解",
              "list": [
                {
                  "text": "鄭康成曰：溓讀如群公慊之慊。古書傳作立心，與水相近，讀者失之，故作溓。溓，雜也。陰謂此上六也，陽謂今消息用事，乾也。上六為蛇，得乾氣，雜似龍。",
                  "book": "［詩疏］"
                }
              ]
            }
          ]
        },
        {
          "type": "句",
          "value": "猶未離其類也，故稱血焉。夫玄黃者，天地之雜也。",
          "children": [
            {
              "type": "集解",
              "list": [
                {
                  "text": "莊氏曰：上六之爻兼有天地雜氣，所以上六被傷，其血玄黃也。",
                  "book": "［疏］"
                }
              ]
            }
          ]
        },
        {
          "type": "句",
          "value": "天玄而地黃。"
        }
      ]
    }
  ]
}