{
  "children": [
    {
      "type": "卦",
      "name": "家人",
      "down": "離",
      "up": "巽",
      "lines": [
        {
          "type": "句",
          "value": "家人，利女貞。"
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：家人，女正位乎內，男正位乎外。男女正，天地之大義也。"
        },
        {
          "type": "句",
          "value": "家人有嚴君焉，父母之謂也。"
        },
        {
          "type": "句",
          "value": "父父，子子，兄兄，弟弟，夫夫，婦婦，而家道正。正家而天下定矣。"
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：風自火出，家人。君子以言有物而行有恒。"
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，閑有家，悔亡。",
          "children": [
            {
              "type": "集解",
              "list": [
                {
                  "text": "馬融曰：閑，闌也，防也。　鄭康成曰：閑習也。",
                  "book": "［并釋文］"
                }
              ]
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：閑有家，志未變也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，无攸遂，在中饋，貞吉。",
          "children": [
            {
              "type": "集解",
              "list": [
                {
                  "text": "鄭康成曰： 二為陰爻得正於內。五陽爻也，得正於外，猶婦人自修正於內，丈夫修正於外。无攸遂言婦人无敢自遂也。爻體離又互體坎，火位在下，水在上，飪之象也。饋，食也，故云在在中饋也。",
                  "book": "［後漢書注］"
                },
                {
                  "text": "　",
                  "book": "［按］"
                },
                {
                  "text": "後漢書注又引鄭注云：中饋，酒食也。　魏徵曰：從子從夫，无所遂志。",
                  "book": "［撮要］"
                }
              ]
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：六二之吉，順以巽也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "九三，家人嗃嗃，悔厲吉。婦子嘻嘻，終吝。",
          "children": [
            {
              "type": "释文",
              "text": "嗃嗃，呼落反，又呼學反，荀作確確，劉作熇熇。嘻嘻，張作嬉嬉，陸作喜喜。"
            },
            {
              "type": "集解",
              "list": [
                {
                  "text": "馬融曰：嗃嗃，悅樂自得貌。嘻嘻，笑聲。　鄭康成曰：嗃嗃，苦熱之意。嘻嘻，驕佚喜笑之意。",
                  "book": "［并釋文］"
                }
              ]
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：家人嗃嗃，未失也。婦子嘻嘻，失家節也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，富家大吉。"
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：富家大吉，順在位也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，王假有家，勿恤，吉。",
          "children": [
            {
              "type": "释文",
              "text": "王假，更白反，至也，徐古雅反。"
            },
            {
              "type": "集解",
              "list": [
                {
                  "text": "馬融曰：假，大也。",
                  "book": "［釋文］"
                },
                {
                  "text": "　鄭康成曰： 假，登也。",
                  "book": "［同］"
                },
                {
                  "text": "　先儒云：猶如舜能治家，處於媯汭，即是歸讓至焉。",
                  "book": "［口訣義］"
                }
              ]
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：王假有家，交相愛也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，有孚威加，終吉。"
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：威如之吉，反身之謂也。"
        },
        {
          "type": "句",
          "value": " "
        }
      ]
    }
  ]
}