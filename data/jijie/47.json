{
  "children": [
    {
      "type": "卦",
      "name": "困",
      "down": "坎",
      "up": "兌",
      "lines": [
        {
          "type": "句",
          "value": "困，亨，貞大人吉，无咎。有言不信。"
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：困，剛揜也。",
          "children": [
            {
              "type": "释文",
              "text": "揜，本又作掩，於檢反，李於範反，虞作弇。"
            }
          ]
        },
        {
          "type": "句",
          "value": "險以說，困而不失其所亨，其唯君子乎？貞大人吉，以剛中也。有言不信，尚口乃窮也。"
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：澤无水，困。君子以致命遂志。"
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，臀困于株木。",
          "children": [
            {
              "type": "集解",
              "list": [
                {
                  "text": " 陸希聲曰：坎於木為堅多心，株木之象。",
                  "book": "［會通］"
                }
              ]
            }
          ]
        },
        {
          "type": "句",
          "value": "入于幽谷，三歲不覿。",
          "children": [
            {
              "type": "释文",
              "text": "谷，徐古木反。 "
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：入于幽谷，幽不明也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，困于酒食，朱紱方來，",
          "children": [
            {
              "type": "集解",
              "list": [
                {
                  "text": " 鄭康成曰：二據初，辰在未，未為土，此二為大夫有地之象。未上值天廚，酒食象。困于酒食者，采地薄，不足己用也。二與日為體離，為鎮霍。爻四為諸侯，有明德，受命當王者。離為火，火色赤，四爻辰在午時，離氣赤為朱是也。文王將王，天子制用朱韍。",
                  "book": "［儀禮疏］"
                }
              ]
            }
          ]
        },
        {
          "type": "句",
          "value": "利用亨祀，征凶。无咎。"
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：困于酒食，中有慶也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，困于石，據於蒺藜，入于其宮，不見其妻，凶。"
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：據于蒺藜，乘剛也。入于其宮，不見其妻，不祥也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "九四，來徐徐，困于金車，吝，有終。",
          "children": [
            {
              "type": "释文",
              "text": "徐徐，子夏作荼荼，翟同。荼音圖，金車本亦作金輿。"
            },
            {
              "type": "集解",
              "list": [
                {
                  "text": " 《子夏傳》曰：荼荼，內不定之意。　翟元同。",
                  "book": "［釋文］"
                },
                {
                  "text": "　馬融曰：徐徐，安行貌。",
                  "book": "［同］"
                },
                {
                  "text": "　何氏曰：九二以剛德勝，故曰金車也。",
                  "book": "［疏］"
                }
              ]
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：來徐徐，志在下也。雖不當位，有與也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，劓刖，困於赤紱，",
          "children": [
            {
              "type": "释文",
              "text": "劓，徐魚器反。刖，徐五刮反，又音月，荀王肅本劓刖作臲，京作劓劊。"
            },
            {
              "type": "集解",
              "list": [
                {
                  "text": "荀爽曰：臲，不安貌。　王肅陸績同。",
                  "book": "［釋文］"
                },
                {
                  "text": "　鄭康成曰：劓刖當為倪。",
                  "book": "［同］"
                },
                {
                  "text": "　又曰：朱深曰赤。",
                  "book": "［王氏］"
                },
                {
                  "text": "　陸希聲曰：五以剛中處位，能去小人以救困者也。上六鼻之象，六三足之象，皆掩剛者，故刑而去之。",
                  "book": "［會通］"
                }
              ]
            }
          ]
        },
        {
          "type": "句",
          "value": "乃徐有說，利用祭祀。",
          "children": [
            {
              "type": "释文",
              "text": "祭祀，本亦作享祀。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：劓刖，志未得也。乃徐有說，以中直也。利用祭祀，受福也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上六，困于葛藟，于臲卼 ，",
          "children": [
            {
              "type": "释文",
              "text": "藟，又作虆。臲，五結反，王肅研喆反，《說文》又作，牛列反，薛同。卼，五骨反，又音月。《說文》作，薛又作杌，字同。"
            }
          ]
        },
        {
          "type": "句",
          "value": "曰動悔有悔，征吉。",
          "children": [
            {
              "type": "集解",
              "list": [
                {
                  "text": "向秀曰：曰言其无不然。",
                  "book": "［釋文］"
                }
              ]
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：困于葛藟，未當也。動悔有悔，吉行也。"
        }
      ]
    }
  ]
}