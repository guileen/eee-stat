{
  "children": [
    {
      "type": "书名",
      "lines": [
        {
          "type": "句",
          "value": "《彖》曰：既濟亨，小者亨也。"
        },
        {
          "type": "句",
          "value": "利貞，剛柔正而位當也。"
        },
        {
          "type": "句",
          "value": "初吉，柔得中也。"
        },
        {
          "type": "句",
          "value": "終止則亂，其道窮也。"
        },
        {
          "type": "句",
          "value": "《象》曰：水在火上，既濟。君子以思患而豫防之。"
        },
        {
          "type": "句",
          "value": "初九，曳其輪，濡其尾，无咎。"
        },
        {
          "type": "句",
          "value": "《象》曰：曳其輪，義无咎也。"
        },
        {
          "type": "句",
          "value": "六二，婦喪其茀，勿逐，七日得。",
          "children": [
            {
              "type": "释文",
              "text": "其茀，方拂反，首飾也，子夏作髴，荀作紱，董作髢。"
            },
            {
              "type": "集解",
              "list": [
                {
                  "text": "馬融曰：茀，首飾也。",
                  "book": "［釋文］"
                },
                {
                  "text": "　鄭康成曰：茀，車蔽也。　干寶曰：茀，馬髴也。",
                  "book": "［并同］"
                }
              ]
            }
          ]
        },
        {
          "type": "句",
          "value": "《象》曰：七日得，以中道也。"
        },
        {
          "type": "句",
          "value": "九三，高宗伐鬼方，三年克之，小人勿用。"
        },
        {
          "type": "句",
          "value": "《象》曰：三年克之，憊也。",
          "children": [
            {
              "type": "释文",
              "text": "憊，陸作備。"
            },
            {
              "type": "集解",
              "list": [
                {
                  "text": "鄭康成曰：憊，劣弱也。",
                  "book": "［釋文］"
                },
                {
                  "text": "　陸績曰：備當為憊。憊，劣弱也。",
                  "book": "［同］"
                }
              ]
            }
          ]
        },
        {
          "type": "句",
          "value": "六四，繻有衣袽，終日戒。",
          "children": [
            {
              "type": "释文",
              "text": "繻，而朱反，子夏作，王廙同。袽，女居反，王肅音如，《說文》作絮，子夏作茹，京作絮。按：繻《說文》一引作需，一引作繻。袽《說文》引作絮。"
            },
            {
              "type": "集解",
              "list": [
                {
                  "text": "鄭康成曰：繻音須。　王肅同。",
                  "book": "［釋文］"
                },
                {
                  "text": "　薛虞曰：，古文作繻。",
                  "book": "［同］"
                }
              ]
            }
          ]
        },
        {
          "type": "句",
          "value": "《象》曰：終日戒，有所疑也。"
        },
        {
          "type": "句",
          "value": "九五，東鄰殺牛，不如西鄰之禴祭，實受其福。",
          "children": [
            {
              "type": "集解",
              "list": [
                {
                  "text": " 鄭康成曰：互體為坎，又互體為離，離為日，坎為月，日出東方，東鄰象。月出西方，西鄰象。",
                  "book": "［禮記疏］"
                },
                {
                  "text": "　又曰：禴，夏祭之名。",
                  "book": "［王氏］"
                }
              ]
            }
          ]
        },
        {
          "type": "句",
          "value": "《象》曰：東鄰殺牛，不如西鄰之時也。實受其福，吉大來也。"
        },
        {
          "type": "句",
          "value": "上六，濡其首，厲。"
        },
        {
          "type": "句",
          "value": "《象》曰：濡其首厲，何可久也。"
        },
        {
          "type": "句",
          "value": "荀爽曰：居上濡五，處高居盛，必當復危，故何可久也。"
        },
        {
          "type": "句",
          "value": " "
        }
      ]
    }
  ]
}