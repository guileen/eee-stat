{
  "children": [
    {
      "type": "卦",
      "name": "比",
      "down": "坤",
      "up": "坎",
      "lines": [
        {
          "type": "卦名",
          "value": "　比卦　坤下坎上"
        },
        {
          "type": "句",
          "value": "比吉。",
          "children": [
            {
              "type": "释文",
              "text": "比，毗志反。徐，又補履反。 "
            }
          ]
        },
        {
          "type": "句",
          "value": "原筮元永貞，无咎。不寧方來，後夫凶。"
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：比，吉也。比，輔也。下順從也。"
        },
        {
          "type": "句",
          "value": "原筮元永貞，无咎，以剛中也。不寧方來，上下應也。後夫凶，其道窮也。"
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：地上有水，比。先王以建萬國，親諸侯。",
          "children": [
            {
              "type": "集解",
              "list": [
                {
                  "text": "鄭康成曰:親諸侯，使諸侯相親，遞相朝聘。",
                  "book": "［周禮疏］"
                }
              ]
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，有孚比之，无咎。有孚盈缶，終來，有它吉。",
          "children": [
            {
              "type": "释文",
              "text": "有它，敕多反。本亦作他。"
            },
            {
              "type": "集解",
              "list": [
                {
                  "text": "《子夏傳》曰：非應稱他也。",
                  "book": "［程迥古占法］"
                },
                {
                  "text": "　鄭康成曰：爻辰在未上，值東井，井之水，人所汲，用缶。缶，汲器也。",
                  "book": "［詩疏］"
                }
              ]
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：比之初六，有它吉也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，比之自內，貞吉。"
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：比之自內，不自失也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，比之匪人。",
          "children": [
            {
              "type": "释文",
              "text": "王肅本作匪人凶。"
            },
            {
              "type": "集解",
              "list": [
                {
                  "text": "馬融曰：匪，非也。",
                  "book": "［釋文］"
                },
                {
                  "text": "　魏徵曰：二四雖近，情不相得，又柔諂非己所親，故曰匪人。",
                  "book": "［撮要］"
                }
              ]
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：比之匪人，不亦傷乎。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，外比之，貞吉。",
          "children": [
            {
              "type": "集解",
              "list": [
                {
                  "text": "陸希聲曰：內比之者，以專其應為比。外比之者，以非其應為比。",
                  "book": "［撮要］"
                }
              ]
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：外比於賢，以從上也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，顯比。王用三驅，失前禽，",
          "children": [
            {
              "type": "释文",
              "text": "驅，徐云：鄭作敺。"
            },
            {
              "type": "集解",
              "list": [
                {
                  "text": "馬融曰：三驅者，一曰乾豆，二曰賓客，三曰君庖。",
                  "book": "［釋文］"
                },
                {
                  "text": "　鄭康成曰：王因天下顯，習兵於蒐狩焉。",
                  "book": "［周禮疏］"
                },
                {
                  "text": "　又曰：王者習兵於蒐狩，驅禽而射之，三則已，法軍禮也。失前禽者，謂禽在前者，不逆而射之，旁去又不射，唯背走者順而射之。不中則已，是其所以失之。用兵之法亦如之，降者不殺，奔者不禦，皆為敵不敵己，加以仁恩養威之道。",
                  "book": "［春秋疏］"
                },
                {
                  "text": "　先儒曰：三驅，三度驅禽而射之也。三度則已。",
                  "book": "［疏］"
                },
                {
                  "text": "　褚氏曰：三面著人驅禽，必知三面者，禽唯有背己向己趣己，故左右及於後，皆有趨之。",
                  "book": "［同］"
                }
              ]
            }
          ]
        },
        {
          "type": "句",
          "value": "邑人不誡，吉。"
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：顯比之吉，位正中也。舍逆取順，失前禽也。邑人不誡，上使中也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上六，比之无首，凶。"
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：比之无首，无所終也。"
        }
      ]
    }
  ]
}