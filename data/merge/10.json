{
  "name": "履",
  "down": "兌",
  "up": "乾",
  "guaci": {
    "jijie": [
      {
        "type": "句",
        "value": "履虎尾，不咥人。亨。"
      },
      {
        "type": "句",
        "value": "按：李氏本亨下有利貞。",
        "children": [
          {
            "type": "集解",
            "list": [
              {
                "text": "馬融曰：咥，齕也。",
                "book": "［釋文］"
              },
              {
                "text": "　鄭康成曰：噬，齧也。",
                "book": "［文選注］"
              },
              {
                "text": "　楊方曰：夫鳥遊曠澤之地而比翮者萬群，虎居繁林之藪而接豪者千數。",
                "book": "［御覽］"
              },
              {
                "text": "　先儒云：統之於心曰禮，踐而行之曰履。",
                "book": "［口訣義］"
              }
            ]
          }
        ]
      }
    ],
    "wangzhu": [
      {
        "type": "句",
        "value": "履虎尾，不咥人，亨。"
      }
    ],
    "ycz": [
      {
        "type": "句",
        "value": "履虎尾，不咥人，亨。",
        "children": [
          {
            "type": "注",
            "text": "履，人所履之道也。天在上而澤處下，以柔履藉於剛，上下各得其義，事之至順，理之至當也。人之履行如此，雖履至危之地，亦无所害，故履虎尾而不見咥嚙，所以能亨也。"
          }
        ]
      }
    ],
    "zx": [
      {
        "type": "句",
        "value": "履虎尾，不咥人，亨。",
        "children": [
          {
            "type": "注",
            "text": " 咥，直結反。兌，亦三畫卦之名。一陰見於二陽之上，故其德為說，其象為澤。履，有所躡而進之義也。以兌遇乾，和說以躡剛強之後，有履虎尾而不見傷之象，故其卦為履，而占如是也。人能如是，則處危而不傷矣。"
          }
        ]
      }
    ],
    "zhengyi": [
      {
        "type": "句",
        "value": "履虎尾，不咥人，亨。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：「履虎尾，不咥人，亨」者，《履卦》之義，以六三為主。六三以陰柔履踐九二之剛，履危者也，猶如履虎尾，為危之甚。「不咥人亨」者，以六三在兌體，兌為和說，而應乾剛，雖履其危，而不見害，故得亨通，猶若履虎尾不見咥齧于人。此假物之象以喻人事。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：履，柔履剛也。"
        },
        {
          "type": "句",
          "value": "說而應乎乾，是以履虎尾，不咥人。亨。"
        },
        {
          "type": "句",
          "value": "剛中正，履帝位而不疚，光明也。",
          "children": [
            {
              "type": "释文",
              "text": "疚，陸本作疾。"
            },
            {
              "type": "集解",
              "list": [
                {
                  "text": "馬融曰：疚，病也。",
                  "book": "［釋文］"
                }
              ]
            }
          ]
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "彖曰：履，柔履剛也。說而應乎乾，是以履虎尾，不咥人，亨。",
          "children": [
            {
              "type": "注",
              "text": "凡彖者，言乎一卦之所以為主也，成卦之體在六三也。履虎尾者，言其危也。三為履主，以柔履剛，履危者也。履虎尾而不見咥者，以其說而應乎乾也。乾，剛正之德者也。不以說行夫佞邪，而以說應乎乾，宜其履虎尾不見咥而亨。"
            }
          ]
        },
        {
          "type": "句",
          "value": "剛中正，履帝位而不疚，光明也。",
          "children": [
            {
              "type": "注",
              "text": "言五之德。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：履，柔履剛也。說而應乎乾，是以履虎尾，不咥人，亨。",
          "children": [
            {
              "type": "注",
              "text": "兌以陰柔履藉乾之陽剛，柔履剛也。兌以說順應乎乾剛而履藉之，下順乎上，陰承乎陽，天下之至理也。所履如此，至順至當，雖履虎尾亦不見傷害。以此履行，其亨可知。"
            }
          ]
        },
        {
          "type": "句",
          "value": "剛中正，履帝位而不疚，光明也。",
          "children": [
            {
              "type": "注",
              "text": "九五以陽光中正尊履帝位，苟无疚病，得履道之至善光明者也。疚謂疵病，夬履是也，光明德盛而輝光也。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：履，柔履剛也。",
          "children": [
            {
              "type": "注",
              "text": " 以二體釋卦名義。"
            }
          ]
        },
        {
          "type": "句",
          "value": "說而應乎乾，是以履虎尾，不咥人，亨。",
          "children": [
            {
              "type": "注",
              "text": " 說，音悅。以卦德釋《彖辭》。"
            }
          ]
        },
        {
          "type": "句",
          "value": "剛中正，履帝位而不疚，光明也。",
          "children": [
            {
              "type": "注",
              "text": " 又以卦體明之，指九五也。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：履，柔履剛也。說而應乎乾，是以履虎尾，不咥人亨。",
          "children": [
            {
              "type": "注",
              "text": "凡彖者，言乎一卦之所以為主也，成卦之體在六三也。履虎尾者，言其危也。三為履主，以柔履剛，履危者也。履虎尾而不見咥者，以其說而應乎乾也。乾，剛正之德者也。不以說行夫佞邪，而以說應乎乾，宜其履虎尾不見咥而亨。"
            }
          ]
        },
        {
          "type": "句",
          "value": "剛中正，履帝位而不疚，光明也。",
          "children": [
            {
              "type": "注",
              "text": "言五之德。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「履，柔履剛」者，言履卦之義，是柔之履剛。六三陰爻，在九二陽爻之上，故云柔履剛也。履謂履踐也。此釋履卦之義。「說而應乎乾，是以履虎尾不咥人亨」者，釋「不咥人亨」之義。六三在兌體，兌為和說，應於上九，上九在乾體。兌自和說，應乎乾剛，以說應剛，无所見害。是以履踐虎尾，不咥害於人，而得亨通也。若以和說之行，而應於陰柔，則是邪佞之道，由以說應於剛，故得吉也。"
                },
                {
                  "type": "句",
                  "value": "「剛中正履帝位」者，謂九五也。以剛處中，得其正位，居九五之尊，是「剛中正履帝位」也。「而不疚光明」者，能以剛中而居帝位，不有疚病，由德之光明故也。此二句贊明履卦德義之美，於經无所釋也。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，素履，往无咎。"
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，素履，往无咎。",
            "children": [
              {
                "type": "注",
                "text": "處履之初，為履之始。履道惡華，故素乃无咎。處履以素，何往不從，必獨行其願，物无犯也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九：素履，往，无咎。",
            "children": [
              {
                "type": "注",
                "text": "履不處者，行之義。初處至下，素在下者也，而陽剛之才可以上進，若安其卑下之素而往，則无咎矣。夫人不能自安於貧賤之素，則其進也乃貪躁，而動求去乎貧賤耳，非欲有為也。既得其進，驕溢必矣，故往則有咎。賢者則安履其素其處也，樂其進也，將有為也。故得其進則有為，而无不善，乃守其素履者也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，素履，往无咎。",
            "children": [
              {
                "type": "注",
                "text": " 以陽在下，居履之初，未為物遷，率其素履者也。占者如是，則往而无咎也。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，素履，往无咎。",
            "children": [
              {
                "type": "注",
                "text": "處履之初，為履之始，履道惡華，故素乃无咎。處履以素，何往不從？必獨行其願，物无犯也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，履道坦坦，幽人貞吉。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "九二，履道坦坦，幽人貞吉。",
            "children": [
              {
                "type": "注",
                "text": "履道尚謙，不喜處盈，務在致誠，惡夫外飾者也。而二以陽處陰，履於謙也。居內履中，隱顯同也。履道之美，於斯為盛，故履道坦坦，无險厄也。在幽而貞，宜其吉。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二：履道坦坦，幽人貞吉。",
            "children": [
              {
                "type": "注",
                "text": "九二居柔，寛裕得中，其所履坦坦然，平易之道也。雖所履得坦，易之道亦必幽靜安恬之人處之，則能貞固而吉也。九二陽，志上，進故有幽人之戒。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "九二，履道坦坦，幽人貞吉。",
            "children": [
              {
                "type": "注",
                "text": " 剛中在下，无應於上，故為履道平坦，幽獨守貞之象。幽人履道而遇其占，則貞而吉矣。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，履道坦坦，幽人貞吉。",
            "children": [
              {
                "type": "注",
                "text": "履道尚謙，不喜處盈，務在致誠，惡夫外飾者也。而二以陽處陰，履於謙也。居內履中，隱顯同也。履道之美，於斯為盛。故「履道坦坦」，无險厄也。在幽而貞，宜其吉。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，眇能視，跛能履，",
            "children": [
              {
                "type": "释文",
                "text": "跛依字做破。"
              }
            ]
          },
          {
            "type": "句",
            "value": "履虎尾，咥人，凶。武人為于大君。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，眇能視，跛能履，履虎尾，咥人凶，武人為于大君。",
            "children": [
              {
                "type": "注",
                "text": "居履之時，以陽處陽，猶曰不謙，而況以陰居陽，以柔乘剛者乎？故以此為明，眇目者也；以此為行，跛足者也；以此履危，見咥者也。志在剛健，不脩所履，欲以陵武於人，為于大君，行未能免於凶，而志存于王，頑之甚也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三：眇能視，跛能履。履虎尾，咥人，凶。武人為于大君。",
            "children": [
              {
                "type": "注",
                "text": "三以陰居陽，志欲剛而體本陰柔，安能堅其所履？故如盲眇之視，其見不明；跛躄之履，其行不逺。才既不足，而又處不得中，履非其正。以柔而務剛，其履如此，是履於危地，故曰「履虎尾」，以不善履，履危地必及禍患，故曰「咥人，凶」。武人為于大君，如武暴之人，而居人上，肆其躁率而已，非能順履而遠到也。不中正而志剛，乃為羣陽所與，是以剛躁蹈危而得凶也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，眇能視，跛能履，履虎尾，咥人，凶。武人為于大君。",
            "children": [
              {
                "type": "注",
                "text": " 跛，波我反。六三不中不正，柔而志剛，以此履乾，必見傷害，故其象如此，而占者凶。又為剛武之人，得志而肆暴之象，如秦政、項籍，豈能久也。"
              }
            ]
          },
          {
            "type": "句",
            "value": "《象》曰：眇能視，不足以有明也。跛能履，不足以與行也。咥人之凶，位不當也。武人為于大君，志剛也。"
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，眇能視，跛能履。履虎尾，咥人凶。武人為于大君。",
            "children": [
              {
                "type": "注",
                "text": "居履之時，以陽處陽，猶曰不謙，而況以陰居陽，以柔乘剛者乎？故以此為明，眇目者也；以此為行，跛足者也；以此履危，見咥者也。志在剛健，不脩所履，欲以陵武於人，為于大君，行未能免於凶，而志存于王，頑之甚也。"
              }
            ]
          },
          {
            "type": "句",
            "value": "《象》曰：眇能視，不足以有明也。跛能履，不足以與行也。咥人之凶，位不當也。武人為于大君，志剛也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「眇能視，跛能履」者，居履之時，當須謙退。今六三以陰居陽，而又失其位，以此視物，猶如眇目，自為能視，不足為明也；以此履踐，猶如跛足，自為能履，不足與之行也。「履虎尾咥人凶」者，以此履虎尾，咥齧於人，所以凶也。「武人為于大君」者，行此威武加陵於人，欲自為於大君，以六三之微，欲行九五之志，頑愚之甚。"
                  },
                  {
                    "type": "句",
                    "value": "《象》曰「不足以有明」者，釋「眇能視物」。目既隆眇，假使能視，无多明也。「不足以與行」者，解「跛能履」。足既蹇跛，假使能履，行不能遠，故云「不足以與行」也。「位不當」者，釋「咥人之凶」。所以被咥見凶者，繇居位不當，為以陰處陽也。「志剛」者，釋「武人為于大君」。所以陵武加人，欲為大君，以其志意剛猛，以陰而處陽，是志意剛也。"
                  }
                ]
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "九四，履虎尾，愬愬，終吉。",
            "children": [
              {
                "type": "释文",
                "text": "愬愬，馬本作虩虩。　［案］《說文》引亦作虩虩。"
              },
              {
                "type": "集解",
                "list": [
                  {
                    "text": "《子夏傳》曰：愬愬，恐懼之貌也。",
                    "book": "［口訣義］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，履虎尾，愬愬終吉。",
            "children": [
              {
                "type": "注",
                "text": "逼近至尊，以陽承陽，處多懼之地，故曰「履虎尾，愬愬」也。然以陽居陰，以謙為本，雖處危懼，終獲其志，故終吉也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "九四：履虎尾，愬愬終吉。",
            "children": [
              {
                "type": "注",
                "text": "九四陽剛而乾體，雖居四，剛勝者也。在近君多懼之地，无相得之義，五復剛决之過，故為履虎尾。愬愬，長懼之貌，若能畏懼，則當終吉。蓋九雖剛而志柔，四雖近而不處，故能兢慎畏懼，則終免於危而獲吉也。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，履虎尾，愬愬，終吉。",
            "children": [
              {
                "type": "注",
                "text": " 愬，山革反，音色。九四亦以不中不正，履九五之剛。然以剛居柔，故能戒懼而得終吉。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，履虎尾，愬愬，終吉。",
            "children": [
              {
                "type": "注",
                "text": "逼近至尊，以陽承陽，處多懼之地，故曰「履虎尾，愬愬」也。然以陽居陰，以謙為本，雖處危懼，終獲其志，故終吉也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "九五，夬履，貞厲。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "九五，夬履，貞厲。",
            "children": [
              {
                "type": "注",
                "text": "得位處尊，以剛決正，故曰「夬履貞厲」也。履道惡盈，而五處尊，是以危。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "九五：夬履，貞厲。",
            "children": [
              {
                "type": "注",
                "text": "夬，剛決也。五以陽剛乾體居至尊之位，任其剛決而行者也。如此則雖得正，猶危厲也。古之聖人，居天下之尊，明足以照，剛足以決，勢足以専，然而未嘗不盡天下之議，雖蒭蕘之微必取，乃其所以為聖也，履帝位而光明者也。若自任剛明，決行不顧，雖使得正，亦危道也。可固守乎？有剛明之才，苟專自任，猶為危道，况剛明不足者乎？《易》中云「貞厲」，義各不同，隨卦可見。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "九五，夬履，貞厲。",
            "children": [
              {
                "type": "注",
                "text": " 夬，古快反。九五以剛中正履帝位，而下以兌說應之，凡事必行，无所疑礙。故其象為夬決其履，雖使得正，亦危道也。故其占為雖正而危，為戒深矣。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "九五，夬履，貞厲。",
            "children": [
              {
                "type": "注",
                "text": "得位處尊，以剛決正，故曰「夬履貞厲」也。履道惡盈而五處尊，是以危。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上九，視履考祥，其旋元吉。",
            "children": [
              {
                "type": "集解",
                "list": [
                  {
                    "text": "鄭康成曰：履道之終，考正詳備。",
                    "book": "［晁氏］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，視履，考祥其旋，元吉。",
            "children": [
              {
                "type": "注",
                "text": "禍福之祥，生乎所履，處履之極，履道成矣，故可視履而考祥也。居極應說，高而不危，是其旋也。履道大成，故元吉也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九：視履考祥，其旋元吉。",
            "children": [
              {
                "type": "注",
                "text": "上處履之終，於其終，視其所履行，以考其善惡禍福。若其旋，則善且吉也。旋謂周旋完備，无不至也。人之所履，考視其終，若終始周完无疚，善之至也，是以元吉。人之吉凶，係其所履善惡之多寡，吉凶之小大也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上九，視履考祥，其旋元吉。",
            "children": [
              {
                "type": "注",
                "text": " 視履之終，以考其祥，周旋无虧，則得元吉。占者禍福，視其所履而未定也。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九：視履考祥，其旋元吉。",
            "children": [
              {
                "type": "注",
                "text": "禍福之祥，生乎所履，處履之極，履道成矣，故可視履而考祥也。居極應說，高而不危，是其旋也。履道大成，故元吉也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：上天下澤，履。君子以辯上下，定民志。"
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "象曰：上天下澤，履，君子以辯上下，定民志。"
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：上天下澤，履，君子以辯上下，定民志。",
          "children": [
            {
              "type": "注",
              "text": "天在上，澤居下，上下之正理也，人之所履當如是，故取其象而為履。君子觀履之象以辯别上下之分，以定其民志。夫上下之分明，然後民志有定，民志定，然後可以言治。民志不定，天下不可得而治也。古之時，公卿大夫而下位各稱其德，終身居之，得其分也。位未稱德，則君舉而進之，士修其學，學至而君求之，皆非有預於己也。農工商賈，勤其事而所亨，有限故皆有定志，而天下之心可一。後世自庶士至于公卿，日志于尊榮，農工商賈，日志于富侈，億兆之心，交騖於利，天下紛然如之，何其可一也？欲其不亂，難矣。此由上下无定志也。君子觀履之象，而分辯上下，使各當其分，以定民之心志也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：上天下澤，履，君子以辯上下，定民志。",
          "children": [
            {
              "type": "注",
              "text": " 《程傳》備矣。傳曰：「天在上，澤居下，上下之正理也。」人之所履當如是，故取其象而為履。君子觀履之象，以辯別上下之分，以定其民志。夫上下之分明，然後民志有定。民志定，然後可以言治。民志不定，天下不可得而治也。古之時，公卿大夫而下，位各稱其德，終身居之，得其分也。位未稱德，則君舉而進之。士脩其學，學至而君求之。皆非有預於己也。農工商賈勤其事，而所享有限。故皆有定志，而天下之心可一。後世自庶士至於公卿，日至於尊榮；農工商賈，日志於富侈；億兆之心，交騖於利，天下紛然，如之何其可一也。欲其不亂，難矣。此由上下无定志也。君子觀履之象，而分辯上下，使各當其分，以定民之心志也。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：上天下澤，履。君子以辯上下、定民志。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「君子以辯上下、定民志」者，天尊在上，澤卑處下，君子法此履卦之象，以分辯上下尊卑，以定正民之志意，使尊卑有序也。但此履卦名合二義，若以爻言之，則在上履踐於下，六三履九二也。若以二卦上下之象言之，則履，禮也，在下以禮承事於上。此象之所言，取上下二卦卑承尊之義，故云「上天下澤，履」。但易合萬象，反覆取義，不可定為一體故也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：素履之往，獨行願也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "象曰：素履之往，獨行願也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：素履之往，獨行願也。",
            "children": [
              {
                "type": "注",
                "text": "安履其素而往者，非苟利也，獨行其志，願耳獨専也。若欲貴之心與行道之心交戰于中，豈能安履其素也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：素履之往，獨行願也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：素履之往，獨行願也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：初九「素履往无咎」者，處履之始，而用質素，故往而无咎。若不以質素，則有咎也。"
                  },
                  {
                    "type": "句",
                    "value": "《象》曰「獨行願」者，釋素履之往，它人尚華，己獨質素，則何咎也？故獨行所願，則物无犯也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：幽人貞吉，中不自亂也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "象曰：幽人貞吉，中不自亂也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：幽人貞吉，中不自亂也。",
            "children": [
              {
                "type": "注",
                "text": "履道在於安靜其中，恬正則所履安裕。中若躁動，豈能安其所履？故必幽人則能堅固而吉，蓋其中心安靜，不以利欲自亂也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：幽人貞吉，中不自亂也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：幽人貞吉，中不自亂也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「履道坦坦」者，坦坦，平易之貌。九二以陽處陰，履於謙退，己能謙退，故履道坦坦，平易无險難也。「幽人貞吉」者，既无險難，故在幽隱之人，守正得吉。"
                  },
                  {
                    "type": "句",
                    "value": "《象》曰「中不自亂」者，釋「幽人貞吉」，以其居中，不以危險而自亂也。既能謙退幽居，何有危險自亂之事？"
                  },
                  {
                    "type": "句",
                    "value": "注「履道」至「其吉」。　正義曰：「履道尚謙」者，言履踐之道，貴尚謙退，然後乃能踐物。履又為禮，故尚謙也。「居內履中，隱顯同」者，履道尚謙，不喜處盈，然以陽處陰，尚於謙德。居內履中，以信為道，不以居外為榮，處內為屈。若居在外，亦能履中謙退，隱之與顯，在心齊等，故曰「隱顯同」也。「在幽而貞，宜其吉」者，以其在內卦之中，故云在幽也。謙而得中，是貞正也。在幽能行此正，故曰「宜其吉」。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：眇能視，不足以有明也。跛能履，不足以與行也。"
          },
          {
            "type": "句",
            "value": "按：李氏本四能字俱作而。"
          },
          {
            "type": "句",
            "value": "咥人之凶，位不當也。武人為于大君，志剛也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "象曰：眇能視，不足以有明也。跛能履，不足以與行也。 咥人之凶， 位不當也。"
          },
          {
            "type": "句",
            "value": "武人為于大君，志剛也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：眇能視，不足以有明也。跛能履，不足以與行也。",
            "children": [
              {
                "type": "注",
                "text": "陰柔之人，其才不足，視不能明，行不能逺，而乃務剛，所履如此，其能免於害乎？"
              }
            ]
          },
          {
            "type": "句",
            "value": "咥人之凶，位不當也。武人為于大君，志剛也。",
            "children": [
              {
                "type": "注",
                "text": "以柔居三，履非其正，所以致禍害，被咥而凶也。以武人為喻者，以其處陽才弱而志剛也。志剛則妄動，所履不由其道，如武人而為大君也。"
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：愬愬終吉，志行也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "象曰：愬愬終吉，志行也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：愬愬終吉，志行也。",
            "children": [
              {
                "type": "注",
                "text": "能愬愬畏懼，則終得其吉者，志在於行而不處也。去危則獲吉矣。陽剛能行者也，居柔以順自處者也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：愬愬，終吉，志行也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：愬愬終吉，志行也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「履虎尾愬愬」者，逼近五之尊位，是履虎尾，近其危也。以陽承陽，處嫌隙之地，故愬愬，危懼也。終吉者，以陽居陰，意能謙退，故終得其吉也。"
                  }
                ]
              }
            ]
          },
          {
            "type": "句",
            "value": "《象》曰「志行」者，釋「愬愬終吉」。初雖愬愬，終得其吉，以謙志得行，故終吉也。"
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：夬履貞厲，位正當也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "象曰：夬履貞厲，位正當也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：夬履貞厲，位正當也。",
            "children": [
              {
                "type": "注",
                "text": "戒夬履者，以其正當尊位也。居至尊之位，據能專之勢而自任剛決，不復畏懼，雖使得正，亦危道也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：夬履，貞厲，位正當也。",
            "children": [
              {
                "type": "注",
                "text": " 傷於所恃。"
              }
            ]
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：夬履貞厲，位正當也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「夬履」者，夬者，決也。得位處尊，以剛決正，履道行正，故夬履也。「貞厲」者，厲，危也。履道惡盈，而五以陽居尊，故危厲也。"
                  },
                  {
                    "type": "句",
                    "value": "《象》曰「位正當」者，釋「夬履貞厲」之義。所以「夬履貞厲」者，以其位正，當處在九五之位，不得不決斷其理，不得不有其貞厲，以位居此地故也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：元吉在上，大有慶也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "象曰：元吉在上，大有慶也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：元吉在上，大有慶也。",
            "children": [
              {
                "type": "注",
                "text": "上履之終也，人之所履善而吉，至其終，周旋无虧，乃大有福慶之人也。人之行貴乎有終。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：元吉在上，大有慶也。",
            "children": [
              {
                "type": "注",
                "text": " 若得元吉，則大有福慶也。"
              }
            ]
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：元吉在上，大有慶也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「視履考祥」者，祥謂徵祥。上九處履之極，履道已成，故視其所履之行；善惡得失，考其禍福之徵祥。「其旋元吉」者，旋謂旋反也。上九處履之極，下應兌說，高而不危，是其不墜於禮，而能旋反行之，禮道大成，故元吉也。"
                  },
                  {
                    "type": "句",
                    "value": "《象》曰「大有慶」者，解「元吉在上」之義。既以元吉而在上九，是大有福慶也，以有福慶，故在上元吉也。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "履《序卦》：物畜然後有禮，故受之以履。夫物之聚則有大小之别，髙下之等，美惡之分，是物畜然後有禮，履所以繼畜也。履，禮也。禮，人之所履也。為卦天上澤下，天而在上，澤而處下，上下之分，尊卑之義，理之當也，禮之本也。常履之道也，故為履。履，踐也，藉也。履物為踐，履於物為藉。以柔藉剛，故為履也。不曰剛履柔，而曰柔履剛者，剛乘柔，常理不足道。故易中唯言柔乘剛，不言剛乘柔也。言履藉於剛，乃見卑順說應之義。"
      }
    ]
  ]
}