{
  "name": "泰",
  "down": "乾",
  "up": "坤",
  "guaci": {
    "jijie": [
      {
        "type": "句",
        "value": "泰，小往大來，吉，亨。",
        "children": [
          {
            "type": "集解",
            "list": [
              {
                "text": "馬融曰：泰，大也。　鄭康成曰：泰，通也。",
                "book": "［并釋文］"
              }
            ]
          }
        ]
      }
    ],
    "wangzhu": [
      {
        "type": "句",
        "value": "泰，小往大來，吉亨。"
      }
    ],
    "ycz": [
      {
        "type": "句",
        "value": "泰，小往大來，吉，亨。",
        "children": [
          {
            "type": "注",
            "text": "小謂陰，大謂陽。往，往之於外也；來，來居於內也。陽氣下降，陰氣上交也。陰陽和暢則萬物生，遂天地之泰也。以人事言之，大則君上，小則臣下，君推誠以任下，臣盡誠以事君，上下之志通，朝廷之泰也。陽爲君子，陰爲小人，君子來處於內，小人往處於外，是君子得位，小人在下，天下之泰也。泰之道，吉而且亨也，不云元吉、元亨者，時有污隆，治有小大，雖泰，豈一槩哉？言吉、亨則可包矣。"
          }
        ]
      }
    ],
    "zx": [
      {
        "type": "句",
        "value": "泰，小往大來，吉亨。",
        "children": [
          {
            "type": "注",
            "text": " 泰，通也。為卦天地交而二氣通，故為泰。正月之卦也。小，謂陰。大，謂陽。言坤往居外，乾來居內。又自歸妹來，則六往居四，九來居三也。占者有陽剛之德，則吉而亨矣。"
          }
        ]
      }
    ],
    "zhengyi": [
      {
        "type": "句",
        "value": "泰，小往大來，吉亨。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：「小往大來，吉亨」者，陰去故小往，陽長故大來，以此吉而亨通。此卦亨通之極，而四德不具者，物既大通，多失其節，故不得以為元始而利貞也。所以《象》云財成、輔相，故四德不具。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：泰，小往大來，吉，亨。則是天地交而萬物通也，上下交而其志同也。內陽而外陰，內健而外順，內君子而外小人。君子道長，小人道消也。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：泰，小往大來，吉亨。則是天地交，而萬物通也，上下交而其志同也。內陽而外陰，內健而外順，內君子而外小人。君子道長，小人道消也。 "
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：泰，小往大來，吉亨。則是天地交，而萬物通也。上下交，而其志同也。",
          "children": [
            {
              "type": "注",
              "text": "小往大來，陰往而陽來也。則是天地陰陽之氣相交，而萬物得遂其通泰也。在人則上下之情交通，而其志意同也。"
            }
          ]
        },
        {
          "type": "句",
          "value": "內陽而外陰，內健而外順，內君子而外小人，君子道長，小人道消也。",
          "children": [
            {
              "type": "注",
              "text": "陽來居內，陰往居外，陽進而陰退也。乾健在內，坤順在外，爲內健而外順，君子之道也。君子在內，小人在外，是君子道長，小人道消，所以爲泰也。既取陰陽交和，又取君子道長，陰陽交和乃君子之道長也。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：泰，小往大來，吉亨，則是天地交而萬物通也，上下交而其志同也。內陽而外陰，內健而外順，內君子而外小人，君子道長，小人道消也。",
          "children": [
            {
              "type": "注",
              "text": " 長，丁丈反。否卦同。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：泰，小往大來，吉亨。則是天地交而萬物通也，上下交而其志同也。內陽而外陰，內健而外順，內君子而外小人。君子道長，小人道消也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「泰，小往大來，吉亨，則是天地交而萬物通」者，釋此卦「小往大來吉亨」，名為泰也。所以得名為泰者，止由天地氣交而生養萬物，物得大通，故云泰也。「上下交而其志同」者，此以人事象天地之交。上謂君也。下謂臣也，君臣交好，故志意和同。「內陽而外陰，內健而外順」，內健則內陽，外順則外陰。內陽外陰據其象，內健外順明其性，此說泰卦之德也。陰陽言爻，健順言卦。此就卦爻釋「小往大來吉亨」也。「內君子而外小人，君子道長，小人道消」者，更就人事之中，釋「小往大來吉亨」也。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，拔茅茹，以其彙，征吉。",
            "children": [
              {
                "type": "释文",
                "text": "茅，卯交反。鄭，音苗。茹，汝，如。彙，音胃，類也。李，于鬼反，古文作。董作夤，出也。"
              },
              {
                "type": "集解",
                "list": [
                  {
                    "text": "鄭康成曰：彙，勤也。",
                    "book": "［釋文］"
                  },
                  {
                    "text": "　又曰：彙，類也。茹，牽引也。茅，喻君有絜白之德，臣下引其類而仕之。",
                    "book": "［漢書注］"
                  },
                  {
                    "text": "　鄒湛曰：茹，牽引也。",
                    "book": "［釋文］"
                  },
                  {
                    "text": "　傅氏曰：彙，古偉字，美也。",
                    "book": "［同］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，拔茅茹，以其彙，征吉。",
            "children": [
              {
                "type": "注",
                "text": "茅之為物，拔其根而相牽引者也。茹，相牽引之貌也。三陽同志，俱志在外；初為類首，己舉則從，若茅茹也。上順而應，不為違距，進皆得志，故以其類征吉。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九：拔茅茹，以其彚。征吉。",
            "children": [
              {
                "type": "注",
                "text": "初以陽爻居下，是有剛明之才而在下者也。時之否，則君子退而窮處，時既泰，則志在上進也。君子之進，必與其朋類相牽援，如茅之根然，拔其一則牽連而起矣。茹根之相牽連者，故以爲象彚類也。賢者以其類進，同志以行其道，是以吉也。君子之進必以其類，不唯志在相先，樂於與善，實乃相賴以濟。故君子小人未有能獨立，不賴朋類之助者也。自古君子得位，則天下之賢萃於朝廷，同志恊力以成天下之泰。小人在位，則不肖者並進，然後其黨勝而天下否矣。蓋各從其類也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，拔茅茹以其彙，征吉。",
            "children": [
              {
                "type": "注",
                "text": " 茹，人余反。彙，于位反，音胃。否卦同。三陽在下，相連而進，拔茅連茹之象，征行之吉也。占者陽剛，則其征吉矣。郭璞《洞林》讀至「彙」字絕句，下卦放此。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，拔茅茹，以其彙，征吉。",
            "children": [
              {
                "type": "注",
                "text": "茅之為物，拔其根而相牽引者也。茹，相牽引之貌也。三陽同志，俱志在外，初為類首，己舉則從，若茅茹也。上順而應，不為違距，進皆得志，故以其類征吉。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，包荒，",
            "children": [
              {
                "type": "释文",
                "text": "包本又作苞，必交反。下卦同，音薄交反。荒本亦作巟，音同。［按］《說文》荒作巟。"
              },
              {
                "type": "集解",
                "list": [
                  {
                    "text": "鄭康成曰：荒讀為康，虛也。",
                    "book": "［釋文］"
                  }
                ]
              }
            ]
          },
          {
            "type": "句",
            "value": "用馮河，不遐遺。朋亡，得尚于中行。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "九二，包荒，用馮河；不遐遺，朋亡。得尚于中行。",
            "children": [
              {
                "type": "注",
                "text": "體健居中而用乎泰，能包含荒穢，受納馮河者也。用心弘大，无所遐棄，故曰不遐遺也。无私无偏，存乎光大，故曰朋亡也。如此乃可以得尚于中行。尚，猶配也。中行，謂五。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二：包荒，用馮河，不遐遺。朋亡，得尚于中行。",
            "children": [
              {
                "type": "注",
                "text": "二以陽剛得中，上應於五，五以柔順得中，下應於二，君臣同德。是以剛中之才為上所專任，故二雖居臣位，主治泰者也。所謂上下交而其志同也。故治泰之道，主二而言。「包荒，用馮河，不遐遺，朋亡」，四者處泰之道也。人情安肆，則政舒緩而法度廢弛，庶事无節，治之之道，必有包含荒穢之量，則其施為寛裕詳密，弊革事理，而人安之。若无含弘之度，有忿疾之心，則无深遠之慮，有暴擾之患。深弊未去，而近患已生矣，故在包荒也。用馮河，泰寧之世，人情習於久安。安於守常，惰於因循，憚於更變，非有馮河之勇，不能有為於斯時也。馮河謂其剛果足以濟深越險也。自古泰治之世，必漸至於衰替，蓋由狃習安逸因循而然。自非剛斷之君，英烈之輔，不能挺特奮發以革其弊也。故曰用馮河。或疑上云包荒則是包含寛容，此云用馮河則是奮發改革，似相反也，不知以含容之量，施剛果之用，乃聖賢之爲也。不遐遺，泰寧之時，人心狃於泰，則苟安逸而已，惡能復深思遠慮及於遐遠之事哉？治夫泰者，當周及庶事，雖遐遠不可遺，若事之微隱，賢才之在僻陋，皆遐遠者也，時泰則固遺之矣。朋亡，夫時之既泰，則人習於安，其情肆而失節，將約而正之，非絶去其朋與之私，則不能也，故云朋亡。自古立法制事，牽於人情，卒不能行者多矣。若夫禁奢侈則害於近戚，限田産則妨於貴家，如此之類，既不能斷以大公而必行，則是牽於朋比也。治泰不能朋亡，則為之難矣。治泰之道，有此四者，則能合於九二之德，故曰得尚于中行，言能配合中行之義也。尚，配也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "九二，包荒，用馮河，不遐遺，朋亡，得尚于中行。",
            "children": [
              {
                "type": "注",
                "text": " 馮，音憑。九二以剛居柔，在下之中，上有六五之應，主乎泰而得中道者也。占者能包容荒穢，而果斷剛決，不遺遐遠，而不昵朋比，則合乎此爻中行之道矣。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，包荒，用馮河，不遐遺，朋亡。得尚于中行。",
            "children": [
              {
                "type": "注",
                "text": "體健居中而用乎泰，能包含荒穢，受納馮河者也。用心弘大，无所遐棄，故曰「不遐遺」也。无私无偏，存乎光大，故曰朋亡也。如此乃可以「得尚于中行」。尚，猶配也。中行，謂五。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "九三，无平不陂，无往不復。",
            "children": [
              {
                "type": "释文",
                "text": "陂，彼偽反。徐，甫寄反，傾也。又破河反，偏也。 "
              }
            ]
          },
          {
            "type": "句",
            "value": "艱貞无咎。勿恤其孚，于食有福。"
          },
          {
            "type": "句",
            "value": "［按］《說文》勿恤作勿卹。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "九三，无平不陂，无往不復，艱貞无咎。勿恤其孚，於食有福。",
            "children": [
              {
                "type": "注",
                "text": "乾本上也，坤本下也，而得泰者，降與升也。而三處天地之際，將復其所處。復其所處則上守其尊，下守其卑，是故无往而不復也，无平而不陂也。處天地之將閉，平路之將陂，時將大變，世將大革，而居不失其正，動不失其應，艱而能貞，不失其義，故无咎也。信義誠著，故不恤其孚而自明也，故曰「勿恤其孚，于食有福」也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "九三：无平不陂，无往不復，艱貞无咎，勿恤其孚，于食有福。",
            "children": [
              {
                "type": "注",
                "text": "三居泰之中，在諸陽之上，泰之盛也。物理如循環，在下者必升，居上者必降。泰久而必否，故於泰之盛，與陽之將進，而為之戒曰：无常安平而不險陂者，謂无常泰也。无常往而不返者，謂陰當復也。平者陂，往者復，則為否矣。當知天理之必然，方泰之時，不敢安逸，常艱危其思慮，正固其施為，如是則可以无咎。處泰之道，既能艱貞，則可常保其泰，不勞憂恤，得其所求也。不失所期為孚。如是，則於其祿食有福益也。祿食，謂福祉。善處泰者，其福可長也。蓋德善日積，則福祿日臻，德踰於祿，則雖盛而非滿。自古隆盛，未有不失道而喪敗者也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "九三，无平不陂，无往不復，艱貞无咎，勿恤其孚，于食有福。",
            "children": [
              {
                "type": "注",
                "text": " 將過於中，泰將極而否欲來之時也。恤，憂也。孚，所期之信也。戒占者艱難守貞，則无咎而有福。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "九三，无平不陂，无往不復。艱貞无咎。勿恤其孚，於食有福。",
            "children": [
              {
                "type": "注",
                "text": "乾本上也，坤本下也，而得泰者，降與升也。而三處天地之際，將復其所處。復其所處則上守其尊，下守其卑，是故无往而不復也，无平而不陂也。處天地之將閉，平路之將陂，時將大變，世將大革，而居不失其正，動不失其應，艱而能貞，不失其義，故无咎也。信義誠著，故不恤其孚而自明也，故曰「勿恤其孚，于食有福」也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，翩翩，不富以其鄰，",
            "children": [
              {
                "type": "释文",
                "text": "篇篇如字。《子夏傳》作翩翩，向本同，古文作偏偏。"
              },
              {
                "type": "集解",
                "list": [
                  {
                    "text": "向秀曰：翩翩，輕舉也。",
                    "book": "［釋文］"
                  },
                  {
                    "text": "　史徵曰：六五、上六不待六四與之財相誘。",
                    "book": "［口訣義］"
                  }
                ]
              }
            ]
          },
          {
            "type": "句",
            "value": "不戒以孚。"
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，翩翩，不富以其鄰，不戒以孚。",
            "children": [
              {
                "type": "注",
                "text": "乾樂上復，坤樂下復，四處坤首，不固所居，見命則退，故曰翩翩也。坤爻皆樂下，己退則從，故不待富而用其鄰也。莫不與己同其志願，故不待戒而自孚也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四：翩翩，不富以其鄰，不戒以孚。",
            "children": [
              {
                "type": "注",
                "text": "六四處泰之過中，以陰在上，志在下復，上二陰亦志在趨下。翩翩，疾飛之貌，四翩翩就下，與其鄰同也。鄰，其類也，謂五與上。夫人富而其類從者，爲利也，不富而從者，其志同也。三陰皆在下之物，居上乃失其實，其志皆欲下行，故不富而相從，不待戒告而誠意相合也。夫陰陽之升降，乃時運之否、泰，或交或散，理之常也。泰既過中，則將變矣。聖人於三，尚云艱貞則有福，蓋三爲將中，知戒則可保，四已過中矣，理必變也。故專言始終反復之道，五，泰之主，則復言處泰之義。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，翩翩，不富以其鄰，不戒以孚。",
            "children": [
              {
                "type": "注",
                "text": " 已過乎中，泰已極矣，故三陰翩然而下復，不待富而其類從之，不待戒令而信也。其占為有小人合交以害正道，君子所當戒也。陰虛陽實，故凡言不富者，皆陰爻也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，翩翩，不富以其鄰，不戒以孚。",
            "children": [
              {
                "type": "注",
                "text": "乾樂上復，坤樂下復，四處坤首，不固所居，見命則退，故曰翩翩也。坤爻皆樂下，己退則從，故不待富而用其鄰也。莫不與己同其志願，故不待戒而自孚也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，帝乙歸妹，以祉元吉。",
            "children": [
              {
                "type": "集解",
                "list": [
                  {
                    "text": "孟喜曰：易有周人五號，帝天稱一也，王美稱二也，天子爵號三也，大君者興盛行異四也，大人者聖人德備五也。",
                    "book": "［禮記疏］"
                  },
                  {
                    "text": "　鄭康成曰：五爻辰在卯，春為陽中，萬物以生，生育者嫁娶之貴，仲春之月，嫁娶男女之禮，福祿大吉。",
                    "book": "［周禮疏］"
                  },
                  {
                    "text": "　陸希聲曰：以柔在上，帝乙妹之象，下應於二，下嫁之象。",
                    "book": "［會通］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，帝乙歸妹，以祉元吉。",
            "children": [
              {
                "type": "注",
                "text": "婦人謂嫁曰歸，泰者，陰陽交通之時也。女處尊位，履中居順，降身應二，感以相與，用中行願，不失其禮。帝乙歸妹，誠合斯義。履順居中，行願以祉，盡夫陰陽交配之宜，故元吉也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五：帝乙歸妹，以祉元吉。",
            "children": [
              {
                "type": "注",
                "text": "史謂湯為天乙，厥後有帝祖乙，亦賢王也。後又有帝乙。多士曰：自成湯至于帝乙，罔不明德恤祀。稱帝乙者，未知誰是。以爻義觀之，帝乙制王姬下嫁之禮法者也。自古帝女雖皆下嫁，至帝乙然後制爲禮法，使降其尊貴，以順從其夫也。六五以陰柔居君位，下應於九二剛明之賢，五能倚任其賢臣而順從之，如帝乙之歸妹然。降其尊而順從於陽，則以之受祉，且元吉也。元吉，大吉而盡善者也。謂成治泰之功也。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，帝乙歸妹，以祉元吉。",
            "children": [
              {
                "type": "注",
                "text": " 以陰居尊，為泰之主。柔中虛己，下應九二，吉之道也。而帝乙歸妹之時，亦嘗占得此爻。占者如是，則有祉而元吉矣。凡經以古人為言，如高宗、箕子之類者，皆放此。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，帝乙歸妹，以祉元吉。",
            "children": [
              {
                "type": "注",
                "text": "婦人謂嫁曰歸。泰者，陰陽交通之時也。女處尊位，履中居順，降身應二，感以相與，用中行願，不失其禮。帝乙歸妹，誠合斯義。履順居中，行願以祉，盡夫陰陽交配之宜，故元吉也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六，城復于隍，",
            "children": [
              {
                "type": "释文",
                "text": "隍子夏作堭，姚作湟。"
              },
              {
                "type": "集解",
                "list": [
                  {
                    "text": "《子夏傳》曰：隍是城下池也。",
                    "book": "［疏］"
                  },
                  {
                    "text": "　鄭康成曰：隍，壑也。",
                    "book": "［詩疏］"
                  }
                ]
              }
            ]
          },
          {
            "type": "句",
            "value": "勿用師，自邑告命，貞吝。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，城復于隍，勿用師，自邑告命，貞吝。",
            "children": [
              {
                "type": "注",
                "text": "居泰上極，各反所應，泰道將滅，上下不交，卑不上承，尊不下施，是故城復于隍，卑道崩也。勿用師，不煩攻也。自邑告命，貞吝，否道已成，命不行也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六：城復于隍，勿用師，自邑告命，貞吝。",
            "children": [
              {
                "type": "注",
                "text": "掘隍土積累以成城，如治道積累以成泰。及泰之終，將反於否，如城土頽圮，復反于隍也。上，泰之終，六以小人處之，行將否矣。勿用師，君之所以能用其衆者，上下之情通而心從也。今泰之將終，失泰之道，上下之情不通矣，民心離散不從其上，豈可用也？用之則亂。衆既不可用，方自其親近而告命之，雖使所告命者得其正，亦可羞吝。邑，所居，謂親近，大率告命必自近始。凡貞凶貞吝有二義，有貞固守此則凶吝者，有雖得正亦凶吝者，此不云貞凶而云貞吝者，將否而方告命，爲可羞吝，否不由於告命也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，城復于隍。勿用師，自邑告命，貞吝。",
            "children": [
              {
                "type": "注",
                "text": " 復，房六反。下同。泰極而否，城復于隍之象。戒占者不可力爭，但可自守，雖得其貞，亦不免於羞吝。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，城復于隍，勿用師。自邑告命，貞吝。",
            "children": [
              {
                "type": "注",
                "text": "居泰上極，各反所應，泰道將滅，上下不交，卑不上承，尊不下施，是故城復于隍，卑道崩也。勿用師，不煩攻也。自邑告命，貞吝，否道已成，命不行也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：天地交泰，后以財成天地之道，",
          "children": [
            {
              "type": "释文",
              "text": "財成，音才。徐，才載反。荀作栽。"
            }
          ]
        },
        {
          "type": "句",
          "value": "輔相天地之宜，以左右民。"
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：天地交，泰，后以財成天地之道，輔相天地之宜，以左右民。",
          "children": [
            {
              "type": "注",
              "text": "泰者，物大通之時也。上下大通，則物失其節，故財成而輔相，以左右民也。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：天地交泰，后以財成天地之道。輔相天地之宜，以左右民。 ",
          "children": [
            {
              "type": "注",
              "text": "天地交而陰陽和，則萬物茂遂，所以泰也。人君當體天地通泰之象，而以財成天地之道，輔相天地之宜，以左右生民也。財成謂體天地交泰之道，而財制成其施爲之方也。輔相天地之宜，天地通泰則萬物茂遂，人君體之而爲法制。使民用天時，因地利，輔助化育之，功成其豊美之利也。如春氣發生，萬物則爲播植之法；秋氣成實，萬物則爲收斂之法。乃輔相天地之宜，以左右輔助於民也。民之生，必賴君上爲之法制，以教率輔翼之，乃得遂其生養，是左右之也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：天地交，泰，后以財成天地之道，輔相天地之宜，以左右民。",
          "children": [
            {
              "type": "注",
              "text": " 財、裁同。相，息亮反。左，音佐。右，音佑。財成以制其過，輔相以補其不及。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：天地交，泰。后以財成天地之道，輔相天地之宜，以左右民。",
          "children": [
            {
              "type": "注",
              "text": "泰者，物大通之時也。上下大通，則物失其節，故財成而輔相，以左右民也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「后以財成天地之道」者，由物皆通泰，則上下失節。后，君也。於此之時，君當翦財，成就天地之道。「輔相天地之宜」者，相，助也。當輔助天地所生之宜。「以左右民」者，左右，助也，以助養其人也。「天地之道」者，謂四時也，冬寒、夏暑、春生、秋殺之道。若氣相交通，則物失其節。物失其節，則冬溫、夏寒、秋生、春殺。君當財節成就，使寒暑得其常，生殺依其節，此天地自然之氣，故云「天地之道」也。「天地之宜」者，謂天地所生之物各有其宜。若《大司徒》云「其動物植物」，及《職方》云楊州其貢宜稻麥，雍州其貢宜黍稷。若天氣大同，則所宜相反。故人君輔助天地所宜之物，各安其性，得其宜，據物言之，故稱宜也。此卦言后者，以不兼公卿大夫，故不云君子也。兼通諸侯，故不得直言先王，欲見天子諸侯，俱是南面之君，故特言后也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：拔茅征吉，志在外也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：拔茅征吉，志在外也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：拔茅征吉，志在外也。",
            "children": [
              {
                "type": "注",
                "text": "時將泰，則群賢皆欲上進。三陽之志欲進同也，故取茅茹彚征之象。志在外，上進也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：拔茅征吉，志在外也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：拔茅征吉，志在外也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「拔茅茹」者，初九欲往於上，九二、九三，皆欲上行，己去則從，而似拔茅，舉其根相牽茹也。「以其彙」者，彙，類也，以類相從。「征吉」者，征，行也。上坤而順下，應於乾，己去則納，故征行而吉。"
                  },
                  {
                    "type": "句",
                    "value": "《象》曰「志在外」者，釋「拔茅征吉」之義。以其三陽志意皆在於外，己行則從，而似拔茅往行而得吉。此假外物以明義也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：包荒，得尚于中行，以光大也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：包荒，得尚于中行，以光大也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：包荒，得尚于中行，以光大也。",
            "children": [
              {
                "type": "注",
                "text": "象舉包荒一句，而通解四者之義。言如此，則能配合中行之德，而其道光明顯大也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：包荒、得尚於中行，以光大也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：包荒得尚于中行，以光大也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「包荒用馮河」者，體健居中，而用乎泰，能包含荒穢之物，故云包荒也。「用馮河」者，无舟渡水，馮陵于河，是頑愚之人，此九二能包含容受，故曰「用馮河」也。「不遐遺」者，遐，遠也。遺，棄也。用心弘大，无所疏遠棄遺於物。「朋亡」者，得中无偏，所在皆納，无私於朋黨之事，「亡，无也」，故云「朋亡」也。「得尚於中行」者，中行謂六五也，處中而行，以九二所為如此。尚，配也，得配六五之中也。"
                  },
                  {
                    "type": "句",
                    "value": "《象》曰「包荒得尚于中行，以光大也」者，釋「得尚中行」之義。所以包荒、得配此六五之中者，以无私无偏，存乎光大之道，故此包荒。皆假外物以明義也。 "
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：无往不復，天地際也。",
            "children": [
              {
                "type": "释文",
                "text": "象曰无平不陂一本作无往不復。"
              }
            ]
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：无往不復，天地際也。",
            "children": [
              {
                "type": "注",
                "text": "天地將各分，復之際。"
              }
            ]
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：无往不復，天地際也。",
            "children": [
              {
                "type": "注",
                "text": "无往不復，言天地之交際也。陽降于下必復於上，陰升于上必復于下，屈伸往來之常理也。因天地交際之道，明否泰不常之理，以為戒也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：无往不復，天地際也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：无往不復，天地際也。",
            "children": [
              {
                "type": "注",
                "text": "天地將各分，復之際。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「无平不陂」者，九三處天地相交之際，將各分復其所處。乾體初雖在下，今將復歸於上，坤體初雖在上，今欲復歸於下，是初始平者，必將有險陂也。初始往者，必將有反復也。无有平而不陂，无有往而不復者，猶若无在下者而不在上，无在上者而不歸下也。「艱貞无咎」者，已居變革之世，應有危殆，只為己居得其正，動有其應，艱難貞正，乃得无咎。「勿恤其孚，于食有福」者，恤，憂也；孚，信也。信義先以誠著，故不須憂其孚信也。信義自明，故於食祿之道，自有福慶也。"
                  },
                  {
                    "type": "句",
                    "value": "《象》曰「天地際」者，釋「无往不復」之義。而三處天地交際之處，天體將上，地體將下，故往者將復，平者將陂。"
                  },
                  {
                    "type": "句",
                    "value": "注「乾本」至「有福也」。　正義曰：「將復其所處」者，以泰卦「乾體」在下，此九三將棄三而向四，是將復其乾之上體所處也。泰卦坤體在上，此六四今將去四而歸向初，復其坤體所處也。「處天地之將閉，平路之將陂」者，天將處上，地將處下，閉而不通，是「天地之將閉」也。所以往前通泰，路无險難，自今已後，時既否閉，路有傾危，是平路之將陂也。此因三之向四，是下欲上也。則上六將歸於下，是上欲下也，故云「復其所處」也。「信義誠著」者，以九三居不失正，動不失應，是信義誠著也。「故不恤其孚而自明」者，解「於食有福」，以信義自明，故飲食有福。 "
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：翩翩不富，皆失實也。不戒以孚，中心願也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：翩翩不富，皆失實也。不戒以孚，中心願也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：翩翩不富，皆失實也。不戒以孚，中心願也。",
            "children": [
              {
                "type": "注",
                "text": "翩翩下往之疾，不待富而鄰從者，以三陰在上，皆失其實故也。陰本在下之物，今乃居上，是失實也。不待告戒而誠意相與者，蓋其中心所願故也。理當然者，天也，衆所同者時也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：翩翩，不富，皆失實也。不戒以孚，中心願也。",
            "children": [
              {
                "type": "注",
                "text": " 陰本居下，在上為失實。"
              }
            ]
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：翩翩不富，皆失實也。不戒以孚，中心願也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「六四翩翩」者，四主坤首，而欲下復，見命則退，故翩翩而下也。「不富以其鄰」者，以，用也。鄰謂五與上也。今己下復，眾陰悉皆從之，故不待財富而用其鄰。「不戒以孚」者，鄰皆從己，共同志願，不待戒告而自孚信以從己也。"
                  },
                  {
                    "type": "句",
                    "value": "《象》曰「皆失實」者，解「翩翩不富」之義，猶眾陰皆失其本實所居之處，今既見命，翩翩樂動，不待財富，並悉從之，故云皆失實也。「不戒以孚中心願」者，解「不戒以孚」之義，所以不待六四之戒告，而六五、上六，皆已孚信者，由中心皆願下復，故不待戒而自孚也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：以祉元吉，中以行願也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：以祉元吉，中以行願也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：以祉元吉，中以行願也。",
            "children": [
              {
                "type": "注",
                "text": "所以能獲祉福且元吉者，由其以中道合而行其志願也。有中德，所以能任剛中之賢。所聽從者，皆其志願也。非其所欲，能從之乎？"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：以祉元吉，中以行願也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：以祉元吉，中以行願也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「帝乙歸妹」者，女處尊位，履中居順，降身應二，感以相與，用其中情，行其志願，不失於禮。爻備斯義者，唯帝乙歸嫁于妹而能然也。故作《易》者，引此「帝乙歸妹」以明之也。「以祉元吉」者，履順居中，得行志願，以獲祉福，盡夫陰陽交配之道，故大吉也。"
                  },
                  {
                    "type": "句",
                    "value": "《象》曰「中以行願」者，釋「以祉元吉」之義，止由中順，行其志願，故得福而元吉也。"
                  }
                ]
              }
            ]
          },
          {
            "type": "句",
            "value": "注「婦人謂嫁曰歸」。　正義曰：「婦人謂嫁曰歸」，隱二年《公羊傳》文也。"
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：城復于隍，其命亂也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：城復于隍，其命亂也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：城復于隍，其命亂也。",
            "children": [
              {
                "type": "注",
                "text": "城復于隍矣，雖其命之亂不可止也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：城復于隍，其命亂也。",
            "children": [
              {
                "type": "注",
                "text": " 命亂故復否，告命，所以治之也。治，平聲。"
              }
            ]
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：城復于隍，其命亂也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「城復于隍」者，居泰上極，各反所應，泰道將滅，上下不交，卑不上承，尊不下施，猶若「城復于隍」也。《子夏傳》云：「隍是城下池也」。城之為體，由基土陪扶，乃得為城。今下不陪扶，城則隕壞，以此崩倒，反復於隍，猶君之為體，由臣之輔翼。今上下不交，臣不扶君。君道傾危，故云「城復于隍」。此假外象以喻人事。「勿用師」者，謂君道已傾，不煩用師也。「自邑告命貞吝」者，否道己成，物不順從，唯於自己之邑而施告命，下既不從，故貞吝。"
                  },
                  {
                    "type": "句",
                    "value": "《象》曰「其命亂」者，釋「城復于隍」之義。若教命不亂，臣當輔君，猶土當扶城。由其命錯亂，下不奉上，猶土不陪城，使復于隍，故云其命亂也。"
                  }
                ]
              }
            ]
          },
          {
            "type": "句",
            "value": "注「卑道崩也」。　正義曰：卑道向下，不與上交，故卑之道崩壞，不承事於上也。"
          }
        ]
      }
    }
  ],
  "guazhu": [
    [
      {
        "type": "注",
        "text": "泰《序卦》：履而泰，然後安，故受之以泰。履得其所則舒泰，泰則安矣，泰所以次履也。為卦坤陰在上，乾陽居下，天地陰陽之氣相交而和，則萬物生成，故為通泰。"
      }
    ]
  ]
}