{
  "name": "同人",
  "down": "離",
  "up": "乾",
  "guaci": {
    "jijie": [
      {
        "type": "句",
        "value": "同人于野，亨。利涉大川，利君子貞。"
      }
    ],
    "wangzhu": [
      {
        "type": "句",
        "value": "同人于野，亨。利涉大川。利君子貞。"
      }
    ],
    "ycz": [
      {
        "type": "句",
        "value": "同人于野，亨，利涉大川，利君子貞。",
        "children": [
          {
            "type": "注",
            "text": "野，謂曠野，取遠與外之義。夫同人者，以天下大同之道，則聖賢大公之心也。常人之同者，以其私意所合，乃暱比之情耳，故必于野，謂不以暱近情之所私，而于郊野曠遠之地，既不繫所私，乃至公大同之道，无遠不同也，其亨可知。能與天下大同，是天下皆同之也。天下皆同，何險阻之不可濟？何艱危之不可亨？故利涉大川，利君子貞。上言于野，止謂不在暱比。此復言宜以君子正道。君子之貞，謂天下至公大同之道，故雖居千里之遠，生千歲之後，若合符節，推而行之，四海之廣，兆民之眾，莫不同。小人則唯用其私意，所比者雖非亦同，所惡者雖是亦異，故其所同者，則為阿黨，蓋其心不正也。故同人之道，利在君子之貞正。"
          }
        ]
      }
    ],
    "zx": [
      {
        "type": "句",
        "value": "同人于野，亨。利涉大川，利君子貞。",
        "children": [
          {
            "type": "注",
            "text": " 離，亦三畫卦之名。一陰麗於二陽之間，故其德為麗、為文明；其象為火、為日、為電。同人，與人同也。以離遇乾，火上同於天，六二得位得中，而上應九五，又卦唯一陰而五陽同與之，故為同人。于野，謂曠遠而无私也，有亨道矣。以健而行，故能涉川。為卦內文明而外剛健，六二中正而有應，則君子之道也。占者能如是，則亨，而又可涉險。然必其所同合於君子之道，乃為利也。"
          }
        ]
      }
    ],
    "zhengyi": [
      {
        "type": "句",
        "value": "同人于野，亨，利涉大川，利君子貞。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：同人，謂和同於人。「于野，亨」者，野是廣遠之處，借其野名，喻其廣遠，言和同於人，必須寬廣，无所不同。用心无私，處非近狹，遠至于野，乃得亨通，故云「同人于野亨」。與人同心，足以涉難，故曰「利涉大川」也。與人和同，義涉邪僻，故「利君子貞」也。此「利涉大川」，假物象以明人事。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：同人，柔得位得中，而應乎乾，曰同人。"
        },
        {
          "type": "句",
          "value": "同人曰：同人于野，亨，利涉大川，乾行也。文明以健，中正而應，君子正也。唯君子為能通天下之志。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "彖曰：同人，柔得位得中，而應乎乾，曰同人。",
          "children": [
            {
              "type": "注",
              "text": "二為同人之主。"
            }
          ]
        },
        {
          "type": "句",
          "value": "同人曰，同人于野，亨。利涉大川，乾行也。",
          "children": [
            {
              "type": "注",
              "text": "所以乃能同人于野，亨，利涉大川，非二之所能也，是乾之所行，故特曰同人曰。"
            }
          ]
        },
        {
          "type": "句",
          "value": "文明以健，中正而應，君子正也。",
          "children": [
            {
              "type": "注",
              "text": "行健不以武，而以文明用之；相應不以邪，而以中正應之。君子正也，故曰利君子貞。"
            }
          ]
        },
        {
          "type": "句",
          "value": "唯君子為能通天下之志。",
          "children": [
            {
              "type": "注",
              "text": "君子以文明為德。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：同人柔得位得中，而應乎乾，曰同人。",
          "children": [
            {
              "type": "注",
              "text": "言成卦之義，柔得位謂二以陰居陰，得其正位也。五中正而二以中正應之，得中而應乎乾也。五剛健中正，而二以柔順中正應之，各得其正，其德同也，故為同人。五，乾之主，故云應乎乾。象取天火之象，而彖專以二言。"
            }
          ]
        },
        {
          "type": "句",
          "value": "同人曰：",
          "children": [
            {
              "type": "注",
              "text": "此三字羨文。"
            }
          ]
        },
        {
          "type": "句",
          "value": "同人于野，亨。利涉大川，乾行也。",
          "children": [
            {
              "type": "注",
              "text": "至誠无私，可以蹈險難者，乾之行也。无私，天德也。"
            }
          ]
        },
        {
          "type": "句",
          "value": "文明以健，中正而應，君子正也。",
          "children": [
            {
              "type": "注",
              "text": "又以二體言，其義有文明之德，而剛健以中正之道相應，乃君子之正道也。"
            }
          ]
        },
        {
          "type": "句",
          "value": "唯君子能，能通天下之志。",
          "children": [
            {
              "type": "注",
              "text": "天下之志萬殊，理則一也，君子明理，故能通天下之志。聖人視億兆之心猶一心者，通於理而已。文明則能燭理，故能明。大同之義，剛健則能克己，故能盡大同之道，然後能中正合乎乾行也。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：同人，柔得位得中而應乎乾，曰同人。",
          "children": [
            {
              "type": "注",
              "text": " 以卦體釋卦名義。柔，謂六二。乾，謂九五。"
            }
          ]
        },
        {
          "type": "句",
          "value": "同人曰。",
          "children": [
            {
              "type": "注",
              "text": " 衍文。"
            }
          ]
        },
        {
          "type": "句",
          "value": "同人于野，亨，利涉大川，乾行也。文明以健，中正而應，君子正也。唯君子為能通天下之志。",
          "children": [
            {
              "type": "注",
              "text": " 以卦德、卦體釋卦辭。通天下之志，乃為大同；不然，則是私情之合而已，何以致亨而利涉哉？"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：同人，柔得位得中而應乎乾，曰同人。",
          "children": [
            {
              "type": "注",
              "text": "二為同人之主。"
            }
          ]
        },
        {
          "type": "句",
          "value": "同人曰：同人于野，亨，利涉大川。乾行也。",
          "children": [
            {
              "type": "注",
              "text": "所以乃能同人于野，亨，利涉大川，非二之所能也，是乾之所行，故特曰「同人曰」。"
            }
          ]
        },
        {
          "type": "句",
          "value": "文明以健，中正而應，君子正也。",
          "children": [
            {
              "type": "注",
              "text": "行健不以武，而以文明用之，相應不以邪，而以中正應之，君子正也，故曰利君子貞。"
            }
          ]
        },
        {
          "type": "句",
          "value": "唯君子為能通天下之志。",
          "children": [
            {
              "type": "注",
              "text": "君子以文明為德。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「同人，柔得位得中而應乎乾，曰同人」者，此釋所以能同於人之義。「柔得位得中」者，謂六二也，上應九五，是應於乾也。"
                },
                {
                  "type": "句",
                  "value": "「同人曰：同人于野，亨，利涉大川。乾行」者釋「同人于野，亨，利涉大川」之義。所以能如此者，由乾之所行也。言乾能行此德，非六二之所能也，故特云「同人曰」，乃云「同人于野，亨」，與諸卦別也。"
                },
                {
                  "type": "句",
                  "value": "「文明以健，中正而應，君子正」者，此釋「君子貞」也。此以二象明之，故云「文明以健」。「中正而應」，謂六二、九五，皆居中得正，而又相應，是君子之正道也，故云君子正也。若以威武而為健，邪僻而相應，則非君子之正也。"
                },
                {
                  "type": "句",
                  "value": "「唯君子為能通天下之志」者，此更贊明君子貞正之義。唯君子之人，於同人之時能以正道通達天下之志，故利君子之貞。"
                },
                {
                  "type": "句",
                  "value": "注「所以乃能」至「同人曰」。　正義曰：「故特曰同人曰」者，謂卦之《彖》辭，發首即疊卦名，以釋其義，則以例言之，此發首應云「同人于野亨」，今此「同人于野亨」之上別云「同人曰」者，是其義有異。此同人卦名，以六二為主，故同人卦名繫屬六二，故稱「同人曰」，猶言「同人卦曰」也。「同人于野，亨，利涉大川」，雖是《同人》卦下之辭，不關六二之義，故更疊「同人于野亨」之文，乃是乾之所行也。"
                },
                {
                  "type": "句",
                  "value": "注「君子以文明為德」。　正義曰：若非君子，則用威武。今卦之下體為離，故《彖》云「文明」，又云「唯君子能通天下之志」，是君子用文明為德也。謂文理通明也。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，同人于門，无咎。",
            "children": [
              {
                "type": "集解",
                "list": [
                  {
                    "text": "陸希聲曰：門者出入之正道，不由斯道則為咎。",
                    "book": "［撮要］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，同人于門，无咎。",
            "children": [
              {
                "type": "注",
                "text": "居同人之始，為同人之首者也。无應於上，心无係吝，通夫大同，出門皆同，故曰同人于門也。出門同人，誰與為咎。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九，同人于門，无咎。",
            "children": [
              {
                "type": "注",
                "text": "九居同人之初，而无繫應，是无偏私，同人之公者也，故為出門同人。出門，謂在外。在外則无私昵之偏，其同博而公，如此則无過咎也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，同人于門，无咎。",
            "children": [
              {
                "type": "注",
                "text": " 同人之初，未有私主。以剛在下，上无係應，可以无咎。故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，同人于門，无咎。"
          },
          {
            "type": "句",
            "value": "居同人之始，為同人之首者也。无應於上，心无係吝，通夫大同，出門皆同。故曰「同人于門」也。出門同人，誰與為咎？"
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，同人于宗，吝。",
            "children": [
              {
                "type": "集解",
                "list": [
                  {
                    "text": "鄭康成曰：天子諸侯后夫人無子不出。",
                    "book": "［儀禮疏］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，同人于宗，吝。",
            "children": [
              {
                "type": "注",
                "text": "應在乎五，唯同於主，過主則否，用心偏狹，鄙吝之道。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，同人于宗，吝。",
            "children": [
              {
                "type": "注",
                "text": "二與五為正應，故曰｢同人于宗｣。宗，謂宗黨也。同於所繫應，是有所偏與，在同人之道為私狹矣，故可吝。二若陽爻，則為剛中之德，乃以中道相同，不為私也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，同人于宗，吝。",
            "children": [
              {
                "type": "注",
                "text": " 宗，黨也。六二雖中且正，然有應於上，不能大同而係于私，吝之道也。故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，同人于宗，吝。"
          },
          {
            "type": "句",
            "value": "應在乎五，唯同於主，過主則否。用心褊狹，鄙吝之道。"
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "九三，伏戎于莽，升其高陵，三歲不興。",
            "children": [
              {
                "type": "集解",
                "list": [
                  {
                    "text": "鄭康成曰：莽，叢木也。",
                    "book": "［釋文］"
                  },
                  {
                    "text": "　劉瓛曰：三居下體之上，故謂之陵。",
                    "book": "［會通］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "九三，伏戎于莽：升其高陵，三歲不興。",
            "children": [
              {
                "type": "注",
                "text": "居同人之際，履下卦之極，不能包弘上下，通夫大同；物黨相分，欲乖其道，貪於所比，據上之應。其敵剛健，非力所當，故伏戎于莽，不敢顯亢也。升其高陵，望不敢進，量斯勢也，三歲不能興者也。三歲不能興，則五道亦以成矣，安所行焉。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "九三，伏戎于莽，升其髙陵，三歲不興。",
            "children": [
              {
                "type": "注",
                "text": "三以陽居剛而不得中，是剛暴之人也。在同人之時，志在於同，卦惟一陰，諸陽之志皆欲同之，三又與之比，然二以中正之道，與五相應，三以剛強居二五之間，欲奪而同之，然理不直，義不勝，故不敢顯發，伏藏兵戎于林莽之中，懷惡而內負不直，故又畏懼。時升高陵以顧望，如此至於三歲之久，終不敢興。此爻深見小人之情狀，然不曰凶者，既不敢發，故未至凶也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "九三，伏戎于莽，升其高陵，三歲不興。",
            "children": [
              {
                "type": "注",
                "text": " 莽，莫蕩反。剛而不中，上无正應，欲同於二而非其正，懼九五之見攻，故有此象。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "九三，伏戎于莽，升其高陵，三歲不興。"
          },
          {
            "type": "句",
            "value": "居同人之際，履下卦之極，不能包弘上下，通夫大同；物黨相分，欲乖其道，貪於所比，據上之應；其敵剛健，非力所當，故「伏戎于莽」，不敢顯亢也。「升其高陵」，望不敢進，量斯勢也，三歲不能興者也。三歲不能興，則五道亦以成矣，安所行焉？"
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "九四，乘其墉，弗克攻，吉。",
            "children": [
              {
                "type": "释文",
                "text": "其墉，徐音容，鄭作庸。"
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，乘其墉，弗克攻，吉。",
            "children": [
              {
                "type": "注",
                "text": "處上攻下，力能乘墉者也。履非其位，以與人爭。二自五應，三非犯己，攻三求二，尤而效之，違義傷理，眾所不與，故雖乘墉而不克也。不克則反，反則得吉也。不克乃反，其所以得吉，困而反則者也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "九四，乗其墉，弗克攻，吉。",
            "children": [
              {
                "type": "注",
                "text": "四剛而不中正，其志欲同二，亦與五為仇者也。墉，垣，所以限隔也。四切近于五，如隔墉耳。乘其墉欲攻之，之義不直而不克也，苟能自知義之不直而不攻，則為吉也。若肆其邪欲，不能反思義理，妄行攻奪，則其凶大矣。三以剛居剛，故終其強而不能反。四以剛居柔，故有困而能反之義。能反則吉矣，畏義而能改，其吉宜矣。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，乘其墉，弗克攻，吉。",
            "children": [
              {
                "type": "注",
                "text": " 墉，音庸。剛不中正，又无應與，亦欲同於六二，而為三所隔，故為乘墉以攻之。然以剛居柔，故有自反而不克攻之象。占者如是，則是能改過而得吉也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，乘其墉，弗克攻，吉。",
            "children": [
              {
                "type": "注",
                "text": "處上攻下，力能乘墉者也。履非其位，以與人爭，二自五應，三非犯己，攻三求二，尤而效之，違義傷理，眾所不與，故雖乘墉而不克也。不克則反，反則得吉也。不克乃反，其所以得吉，困而反則者也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "九五，同人先號咷而後笑，大師克相遇。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "九五，同人先號咷而後笑，大師克，相遇。",
            "children": [
              {
                "type": "注",
                "text": "《彖》曰：「柔得位得中，而應乎乾，曰同人。」然則體柔居中，眾之所與；執剛用直，眾所未從，故近隔乎二剛，未獲厥志，是以先號咷也。居中處尊，戰必克勝，故後笑也。不能使物自歸，而用其強直，故必須大師克之，然後相遇也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "九五，同人，先號咷而後笑。大師克相遇。",
            "children": [
              {
                "type": "注",
                "text": "九五同于二，而為三四二陽所隔，五自以義直理勝，故不勝憤抑，至于號咷。然邪不勝正，雖為所隔，終必得合，故後笑也。大師克相遇，五與二正應，而二陽非理隔奪，必用大師克勝之，乃得相遇也。云｢大師｣、云｢克｣者，見二陽之強也。九五君位，而爻不取人君同人之義者，蓋五專以私暱應於二，而失其中正之德，人君當與天下大同，而獨私一人，非君道也。又先隔則號咷，後遇則笑，是私暱之情，非大同之體也。二之在下，尚以同於宗為吝，況人君乎？五既於君道无取，故更不言君道，而明二人同心，不可間隔之義。《繫辭》云：｢君子之道，或出或處，或默或語。二人同心，其利斷金｣。中誠相同，出處語默无不同，天下莫能間也。同者一也，一不可分，分乃二也。一可以通金石，冒水火，无所不能入，故云｢其利斷金｣。其理至微，故聖人贊之曰：｢同心之言，其臭如蘭｣，謂其言意味深長也。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "九五，同人先號咷而後笑，大師克相遇。",
            "children": [
              {
                "type": "注",
                "text": " 號，戶羔反。咷，道刀反。旅卦同。五剛中正，二以柔中正，相應於下，同心者也，而為三四所隔，不得其同。然義理所同，物不得而間之，故有此象。然六二柔弱而三四剛強，故必用大師以勝之，然後得相遇也。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "九五，同人先號咷，而後笑，大師克相遇。",
            "children": [
              {
                "type": "注",
                "text": "《彖》曰：「柔得位得中，而應乎乾，曰同人。」然則體柔居中，眾之所與；執剛用直，眾所未從，故近隔乎二剛，未獲厥志，是以先號咷也。居中處尊，戰必克勝，故後笑也。不能使物自歸而用其強直，故必須大師克之，然後相遇也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上九，同人于郊，无悔。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，同人于郊，无悔。",
            "children": [
              {
                "type": "注",
                "text": "郊者，外之極也。處同人之時，最在於外，不獲同志，而遠於內爭，故雖无悔吝，亦未得其志。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九，同人于郊，无悔。",
            "children": [
              {
                "type": "注",
                "text": "郊，在外而遠之地。求同者必相親相與，上九居外而无應，終无與同者也。始有同，則至終或有睽悔，處遠而无與，故雖无同亦无悔。雖欲同之，志不遂，而其終无所悔也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上九，同人于郊，无悔。",
            "children": [
              {
                "type": "注",
                "text": " 居外无應，物莫與同，然亦可以无悔，故其象占如此。郊，在野之內，未至於曠遠，但荒僻无與同耳。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，同人于郊，无悔。",
            "children": [
              {
                "type": "注",
                "text": "郊者，外之極也。處同人之時，最在於外，不獲同志，而遠於內爭，故雖无悔吝，亦未得其志。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：天與火，同人。君子以類族辨物。",
          "children": [
            {
              "type": "释文",
              "text": "辯物如字。王肅卜免反。"
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：天與火，同人；",
          "children": [
            {
              "type": "注",
              "text": "天體在上而火炎上，同人之義也。"
            }
          ]
        },
        {
          "type": "句",
          "value": "君子以類族辨物。",
          "children": [
            {
              "type": "注",
              "text": "君子小人，各得所同。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：天與火，同人，君子以類族辨物。",
          "children": [
            {
              "type": "注",
              "text": "不云火在天下、天下有火，而云天與火者，天在上，火性炎上，火與天同，故為同人之義。君子觀同人之象，而以類族辨物，各以其類族辨物之同異也。若君子小人之黨，善惡是非之理，物情之離合，事理之異同，凡異同者，君子能辨明之，故處物不失其方也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：天與火，同人，君子以類族辨物。",
          "children": [
            {
              "type": "注",
              "text": " 天在上而火炎上，其性同也。類族辨物，所以審異而致同也。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：天與火，同人。"
        },
        {
          "type": "句",
          "value": "天體於上，而火炎上，同人之義也。"
        },
        {
          "type": "句",
          "value": "君子以類族辨物。"
        },
        {
          "type": "句",
          "value": "君子小人，各得所同。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：天體在上，火又炎上，取其性同，故云「天與火，同人」。"
                },
                {
                  "type": "句",
                  "value": "「君子以類族辨物」者，族，聚也。言君子法此同人，以類而聚也。「辨物」謂分辨事物，各同其黨，使自相同，不間雜也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：出門同人，又誰咎也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：出門同人，又誰咎也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：出門同人，又誰咎也。",
            "children": [
              {
                "type": "注",
                "text": "出門同人于外，是其所同者廣，无所偏私，人之同也。有厚薄親疎之異，過咎所由生也，既无所偏黨，誰其咎之？"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：出門同人，又誰咎也？"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：出門同人，又誰咎也？",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「同人于門」者，居同人之首，无應於上，心无係吝，含弘光大，和同於人，在於門外，出門皆同，故云「无咎」也。"
                  },
                  {
                    "type": "句",
                    "value": "《象》曰「又誰咎」者，釋「出門同人无咎」之義。言既心无係吝，出門逢人皆同，則誰與為過咎？"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：同人于宗，吝道也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：同人于宗，吝道也。 "
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：同人于宗，吝道也。",
            "children": [
              {
                "type": "注",
                "text": "諸卦以中正相應為善，而在同人則為可吝，故五不取君義，蓋私比非人君之道，相同以私為可吝也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：同人于宗，吝道也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：同人于宗，吝道也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「同人于宗吝」者，係應在五，而和同於人在於宗族，不能弘闊，是鄙吝之道，故《象》云吝道也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：伏戎于莽，敵剛也。三歲不興，安行也。",
            "children": [
              {
                "type": "释文",
                "text": "于莽，莫蕩反。王肅，冥黨反。"
              }
            ]
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：伏戎于莽，敵剛也。三歲不興，安行也。",
            "children": [
              {
                "type": "注",
                "text": "安，辭也。"
              }
            ]
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：伏戎于莽，敵剛也。三歲不興，安行也。",
            "children": [
              {
                "type": "注",
                "text": "所敵者五，既剛且正，其可奪乎？故畏憚伏藏也。至于三歲不興矣，終安能行乎？"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：伏戎于莽，敵剛也。三歲不興，安行也。",
            "children": [
              {
                "type": "注",
                "text": " 言不能行。"
              }
            ]
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：伏戎于莽，敵剛也。三歲不興，安行也。"
          },
          {
            "type": "句",
            "value": "安，辭也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「伏戎于莽」者，九三處下卦之極，不能包弘上下，通夫大同，欲下據六二，上與九五相爭也。但九五剛健，九三力不能敵，故伏潛兵戎于草莽之中，升其高陵。「三歲不興」者，唯升高陵以望前敵，量斯勢也，縱令更經三歲，亦不能興起也。"
                  },
                  {
                    "type": "句",
                    "value": "《象》曰「伏戎于莽敵剛」者，釋「伏戎于莽」之義。以其當敵九五之剛，不敢顯亢，故伏戎于莽。「三歲不興，安行」者，釋「三歲不興」之義，雖經三歲，猶不能興起也。安，語辭也，猶言何也。既三歲不興，五道亦已成矣，何可行也？故云「安行也」。此假外物以明人事。"
                  },
                  {
                    "type": "句",
                    "value": "注「居同」至「所行焉」。　正義曰：「不能包弘上下，通夫大同」者，初九出門皆同，无所係著，是包弘上下，通夫大同。今九三欲下據六二，奪上之應，是不能包弘也。「物黨相分」者，謂同人之時，物各有黨類而相分別也；二則與五相親，與三相分別也。「欲乖其道，貪於所比，據上之應」者，言此九三欲乖其同人之道，不以類相從，不知二之從五，直以苟貪，與二之比近而欲取之，據上九五之應也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：乘其墉，義弗克也。其吉，則困而反則也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：乘其墉，義弗克也，其吉，則困而反則也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：乘其墉，義弗克也。其吉，則困而反則也。",
            "children": [
              {
                "type": "注",
                "text": "所以乘其墉而弗克攻之者，以其義之弗克也。以邪攻正，義不勝也。其所以得吉者，由其義不勝，困窮而反於法則也。二者，衆陽所同欲也，獨三、四有爭奪之義者，二爻居二五之間也。初終逺，故取義別。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：乘其墉，義弗克也。其吉，則困而反則也。",
            "children": [
              {
                "type": "注",
                "text": " 乘其墉矣，則非其力之足也，特以義之弗克而不攻耳。能以義斷，困而反於法則，故吉也。"
              }
            ]
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：乘其墉，義弗克也。其吉，則困而反則也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「乘其墉」者，履非其位，與人鬪爭，與三爭二，欲攻於三。既是上體，力能顯亢，故乘上高墉，欲攻三也。「弗克攻吉」者，三欲求二，其事已非。四又效之，以求其二，違義傷理，眾所不與，雖復乘墉，不能攻三也。吉者，既不能攻三，能反自思愆，以從法則，故得吉也。此爻亦假物象也。"
                  },
                  {
                    "type": "句",
                    "value": "《象》曰「乘其墉義弗克也」者，釋不克之義。所以乘墉攻三不能克者，以其違義，眾所不從，故云「義不克」也。「其吉則困而反則」者，釋「其吉」之義。所以得其吉者，九四則以不克，困苦而反歸其法則，故得吉也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：同人之先，以中直也。大師相遇，言相克也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：同人之先，以中直也。大師相遇，言相克也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：同人之先，以中直也。大師相遇，言相克也。",
            "children": [
              {
                "type": "注",
                "text": "先所以號咷者，以中誠理直，故不勝其忿切而然也。雖其敵剛強，至用大師，然義直理勝，終能克之。故言能相克也。相克，謂能勝，見二陽之強也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：同人之先，以中直也。大師相遇，言相克也。",
            "children": [
              {
                "type": "注",
                "text": " 直，謂理直。"
              }
            ]
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：同人之先，以中直也。大師相遇，言相克也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「同人先號咷」者，五與二應，用其剛直，眾所未從，故九五共二，欲相和同，九三、九四，與之競二也。五未得二，故志未和同於二，故先號咷也。「而後笑」者，處得尊位，戰必克勝，故後笑也。「大師克相遇」者，不能使物自歸己，用其剛直，必以大師與三、四戰克，乃得與二相遇。此爻假物象以明人事。"
                  },
                  {
                    "type": "句",
                    "value": "《象》曰「同人之先以中直」者，解「先號咷」之意，以其用中正剛直之道，物所未從，故先號咷也。但《象》略「號咷」之字，故直云「同人之先以中直」也。「大師相遇言相克」者，釋「相遇」之義，所以必用大師，乃能相遇也。以其用大師與三四相伐而得克勝，乃與二相遇，故言相克也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：同人于郊，志未得也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：同人于郊，志未得也。",
            "children": [
              {
                "type": "注",
                "text": "凡處同人而不泰焉，則必用師矣。不能大通，則各私其黨而求利焉。楚人亡弓，不能亡楚；愛國愈甚，益為它災，是以同人不弘，剛健之爻，皆至用師也。"
              }
            ]
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：同人于郊，志未得也。",
            "children": [
              {
                "type": "注",
                "text": "居遠莫同，故終无所悔。然而在同人之道，求同之志不得遂，雖无悔，非善處也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：同人于郊，志未得也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：同人于郊，志未得也。",
            "children": [
              {
                "type": "注",
                "text": "凡處同人而不泰焉，則必用師矣。不能大通，則各私其黨而求利焉。楚人亡弓，不能亡楚。愛國愈甚，益為它災。是以同人不弘剛健之爻，皆至用師也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「同人于郊」者，處同人之極，最在于外，雖欲同人，人必疏己，不獲所同，其志未得。然雖陽在于外，遠於內之爭訟，故无悔吝也。"
                  },
                  {
                    "type": "句",
                    "value": "《象》曰「同人于郊志未得」者，釋「同人于郊」之義。同人在郊境遠處，與人疏遠，和同之志，猶未得也。"
                  },
                  {
                    "type": "句",
                    "value": "注「郊者」至「其志」。　正義曰：「不獲同志」者，若彼此在內相同，則獲其同志意也。若已為郊境之人，而與相同，人未親己，是「不獲同志」也。「遠于內爭」者，以外而同，不於室家之內，是遠于內爭也。以遠內爭，故无悔吝。以在外郊，故未得志也。"
                  },
                  {
                    "type": "句",
                    "value": "注「凡處」至「用師也」。　正義曰：「凡處同人而不泰焉則必用師矣」者，王氏注意非止上九一爻，乃總論同人一卦之義。去初上而言，二有同宗之吝，三有伏戎之禍，四有不克之困，五有大師之患，是處同人之世，无大通之志，則必用師矣。「楚人亡弓，不能亡楚。愛國愈甚，益為它災」者，案《孔子家語．弟子好生篇》云：「楚昭王出游，亡烏號之弓，左右請求之。王曰：『楚人亡弓，楚得之，又何求焉。』孔子聞之曰：『惜乎！其志不大也。不曰人亡弓，人得之，何必楚也。』」昭王名軫，哀六年，吳伐陳，楚救陳，在城父卒。此愛國而致它災也。引此者，證同人不弘皆至用師矣。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "同人，《序卦》：｢物不可以終否，故受之以同人。｣夫天地不交則為否，上下相同則為同人。與否義相反，故相次。又世之方否，必與人同，力乃能濟，同人所以次否也。為卦乾上離下，以二象言之，天在上者也，火之性炎上，與天同也，故為同人。以二體言之，五居正位，為乾之主，二為離之主，二爻以中正相應，上下相同，同人之義也。又卦唯一陰，眾陽所欲同，亦同人之義也。他卦固有一陰者，在同人之時，而二五相應，天火相同，故其義大。"
      }
    ]
  ]
}