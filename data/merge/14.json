{
  "name": "大有",
  "down": "乾",
  "up": "離",
  "guaci": {
    "jijie": [
      {
        "type": "句",
        "value": "大有，元亨。"
      }
    ],
    "wangzhu": [
      {
        "type": "句",
        "value": "大有，元亨。",
        "children": [
          {
            "type": "注",
            "text": "不大通，何由得大有乎？大有，則必元亨矣。"
          }
        ]
      }
    ],
    "ycz": [
      {
        "type": "句",
        "value": "大有，元亨。",
        "children": [
          {
            "type": "注",
            "text": "卦之才可以元亨也。凡卦德，有卦名自有其義者，如比吉、謙亨是也；有因其卦義便為訓戒者，如師貞丈人吉、同人于野亨是也；有以其卦才而言者，大有元亨是也。由剛健文明，應天時行，故能元亨也。"
          }
        ]
      }
    ],
    "zx": [
      {
        "type": "句",
        "value": "大有，元亨。",
        "children": [
          {
            "type": "注",
            "text": " 大有，所有之大也。離居乾上，火在天上，无所不照。又，六五一陰居尊得中，而五陽應之，故為大有。乾健離明，居尊應天，有亨之道。占者有其德，則大善而亨也。"
          }
        ]
      }
    ],
    "zhengyi": [
      {
        "type": "句",
        "value": "大有，元亨。",
        "children": [
          {
            "type": "注",
            "text": "不大通，何由得大有乎？大有則必元亨矣。"
          },
          {
            "type": "疏",
            "lines": [
              {
                "type": "句",
                "value": "疏　正義曰：「大有元亨」者，柔處尊位，陽並應，大能所有，故稱大有。既能大有，則其物大得亨通，故云「大有元亨」。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：大有，柔得尊位，大中而上下應之，曰大有。其德剛健而文明，應乎天而時行，是以元亨。",
          "children": [
            {
              "type": "集解",
              "list": [
                {
                  "text": "褚氏莊氏云：六五應乾九二，亦與五為體，故云應乎天也。德應於天則行不失時，與時无違，雖萬物皆得亨通，故云是以元亨。",
                  "book": "［疏］"
                }
              ]
            }
          ]
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "彖曰：大有，柔得尊位，大中而上下應之，曰大有。",
          "children": [
            {
              "type": "注",
              "text": "處尊以柔，居中以大，體无二陰以分其應，上下應之，靡所不納，大有之義也。"
            }
          ]
        },
        {
          "type": "句",
          "value": "其德剛健而文明，應乎天而時行，是以元亨。",
          "children": [
            {
              "type": "注",
              "text": "德應於天，則行不失時矣。剛健不滯，文明不犯，應天則大，時行无違，是以元亨。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：大有，柔得尊位，人中而上下應之，曰大有。",
          "children": [
            {
              "type": "注",
              "text": "言卦之所以為大有也。五以陰居君位，柔得尊位也，處中得大中之道也。爲諸陽所宗，上下應之也，夫居尊執柔，固衆之所歸也。而又有虛中文明大中之德，故上下同志應之，所以爲大有也。"
            }
          ]
        },
        {
          "type": "句",
          "value": "其德剛健而文明，應乎天而時行，是以元亨。",
          "children": [
            {
              "type": "注",
              "text": "卦之德，內剛健而外文明。六五之君應於乾之九二，五之性柔順而明，能順應乎二。二，乾之主也。是應乎乾也。順應乾行，順乎天時也，故曰應乎天而時行。其德如此，是以元亨也。王弼云：不大通，何由得大有乎？大有則必元亨矣，此不識卦義。離乾成大有之義，非大有之義便有元亨，由其才故得元亨。大有而不善者，與不能亨者有矣。諸卦具元亨利貞，則彖皆釋為大亨，恐疑與乾坤同也；不兼利貞則釋為元亨，盡元義也。元有大善之義。有元亨者四卦，大有、蠱、升、鼎也。唯升之彖誤隨他卦作大亨。曰：諸卦之元與乾不同，何也？曰：元之在乾爲元始之義，爲首出庶物之義；他卦則不能有此義，為善為大而已。曰：元之為大，可矣，為善，何也？曰：元者，物之先也，物之先豈有不善者乎？事成而後有敗，敗非先成者也；興而後有衰，衰固後於興也；得而後有失，非得則何以有失也。至於善惡治亂是非，天下之事莫不皆然，必善為先。故文言曰：元者，善之長也。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：大有，柔得尊位大中，而上下應之，曰大有。",
          "children": [
            {
              "type": "注",
              "text": " 以卦體釋卦名義。柔，謂六五。上下，謂五陽。"
            }
          ]
        },
        {
          "type": "句",
          "value": "其德剛健而文明，應乎天而時行，是以元亨。",
          "children": [
            {
              "type": "注",
              "text": " 以卦德、卦體釋卦辭。應天，指六五也。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：大有，柔得尊位，大中而上下應之，曰大有。",
          "children": [
            {
              "type": "注",
              "text": "處尊以柔，居中以大，體无二陰以分其應，上下應之，靡所不納，大有之義也。"
            }
          ]
        },
        {
          "type": "句",
          "value": "其德剛健而文明，應乎天而時行，是以元亨。",
          "children": [
            {
              "type": "注",
              "text": "德應於天，則行不失時矣。剛健不滯，文明不犯，應天則大，時行无違，是以元亨。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「大有，柔得尊位大中，而上下應之，曰大有」者釋此卦稱大有之義。大中者，謂六五處大以中，柔處尊位，是其大也。居上卦之內，是其中也。"
                },
                {
                  "type": "句",
                  "value": "「其德剛健而文明，應乎天而時行，是以元亨」者，釋「元亨」之義。剛健謂乾也。文明謂離也。「應乎天而時行」者，褚氏、莊氏云：六五應九二，九二在乾體，故云應乎天也。德應於天，則行不失時，與時而行，則萬物大得亨通，故云「是以元亨」。"
                },
                {
                  "type": "句",
                  "value": "注「德應」至「元亨」。　正義曰：「剛健不滯」者，剛健則物不擁滯也。「文明不犯」者，文理明察則不犯於物也。「應天則大」者，能應於天則盛大也。「時行无違」者，以時而行，物无違也。以有此諸事，故大通而元亨也。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，无交害，匪咎，艱則无咎。"
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，无交害。匪咎，艱則无咎。",
            "children": [
              {
                "type": "注",
                "text": "以夫剛健為大有之始，不能履中，滿而不溢；術斯以往，後害必至，其欲匪咎，艱則无咎也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九，无交害，匪咎，艱則无咎。",
            "children": [
              {
                "type": "注",
                "text": "九居大有之初，未至於盛，處甲无應與，未有驕盈之失，故无交害，末涉於害也。大凡富有鮮不有害，以子貢之賢，未能盡免，況其下者乎？匪咎，艱則无咎，言富有本匪有咎也，人因富有自為咎耳。若能享富有而知難處，則自无咎也。處富有而不能思艱兢畏，則驕侈之心生矣，所以有咎也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，无交害，匪咎，艱則无咎。",
            "children": [
              {
                "type": "注",
                "text": " 雖當大有之時，然以陽居下，上无係應，而在事初，未涉乎害者也，何咎之有？然亦必艱以處之，則无咎。戒占者宜如是也。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，无交害。匪咎，艱則无咎。",
            "children": [
              {
                "type": "注",
                "text": "以夫剛健為大有之始，不能履中，滿而不溢，術斯以往，後害必至。其欲匪咎，艱則无咎也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，大車以載，有攸往，无咎。",
            "children": [
              {
                "type": "释文",
                "text": "大車，王肅剛除反，蜀才作輿。 "
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "九二，大車以載，",
            "children": [
              {
                "type": "注",
                "text": "任重而不危。"
              }
            ]
          },
          {
            "type": "句",
            "value": "有攸往，无咎。",
            "children": [
              {
                "type": "注",
                "text": "健不違中，為五所任；任重不危，致遠不泥，故可以往而无咎也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二，大車以載，有攸往，无咎。",
            "children": [
              {
                "type": "注",
                "text": "九以陽剛居二，為六五之君所倚任。剛健則才勝，居柔則謙順，得中則无過，其才如此，所以能勝大有之任。如大車之材強壯，能勝載重物也。可以任重行遠，故有攸往而无咎也。大有豐盛之時，有而未極，故以二之才，可往而无咎。至於盛極，則不可以往矣。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "九二，大車以載，有攸往，无咎。",
            "children": [
              {
                "type": "注",
                "text": " 剛中在下，得應乎上，為大車以載之象。有所往而如是，可以无咎矣。占者必有此德，乃應其占也。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，大車以載，",
            "children": [
              {
                "type": "注",
                "text": "任重而不危。"
              }
            ]
          },
          {
            "type": "句",
            "value": "有攸往，无咎。",
            "children": [
              {
                "type": "注",
                "text": "健不違中，為五所任，任重不危，致遠不泥，故可以往而无咎也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "九三，公用亨于天子，小人弗克。",
            "children": [
              {
                "type": "释文",
                "text": "用亨，許庚反，通也，眾家並香兩反。"
              },
              {
                "type": "集解",
                "list": [
                  {
                    "text": "京房曰：亨，獻也。",
                    "book": "［釋文］"
                  },
                  {
                    "text": "　孫炎曰：初九為元士，九二為大夫，九三為諸侯。",
                    "book": "［宋史］"
                  },
                  {
                    "text": "　姚信曰：享祀也。　干寶曰：享宴也。",
                    "book": "［并釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "九三，公用亨于天子，小人弗克。",
            "children": [
              {
                "type": "注",
                "text": "處大有之時，居下體之極，乘剛健之上，而履得其位，與五同功，威權之盛，莫此過焉。公用斯位，乃得通乎天子之道也。小人不克，害可待也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "九三，公用亨于天子，小人弗克。",
            "children": [
              {
                "type": "注",
                "text": "三居下體之上，在下而居之上，諸侯人君之象也。公侯上承天子，天子居天下之尊，率土之濱，莫非王臣，在下者伺敢專其有。凡土地之富，人民之眾，皆王者之有也，此理之正也。故三當大有之時，居諸侯之位，有其富盛，必有亨通乎天子，謂以其有爲天子之有也，乃人臣之常義也。若小人處之，則專其富有以爲私，不知公以奉上之道，故曰小人弗克也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "九三，公用亨于天子，小人弗克。",
            "children": [
              {
                "type": "注",
                "text": " 亨，《春秋傳》作「享」，謂朝獻也。古者，亨通之亨，享獻之享，烹飪之烹，皆作「亨」字。九三居下之上，公侯之象。剛而得正，上有六五之君，虛中下賢，故為亨于天子之象。占者有其德，則其占如是。小人无剛正之德，則雖得此爻，不能當也。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "九三，公用亨于天子，小人弗克。",
            "children": [
              {
                "type": "注",
                "text": "處大有之時，居下體之極，乘剛健之上，而履得其位，與五同功，威權之盛，莫此過焉。公用斯位，乃得通乎天子之道也。小人不克，害可待也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "九四，匪其彭，无咎。",
            "children": [
              {
                "type": "释文",
                "text": "其彭，步郎反，子夏作旁，虞作尪，徐音同。 "
              },
              {
                "type": "集解",
                "list": [
                  {
                    "text": "王肅曰：彭，壯也。",
                    "book": "［釋文］"
                  },
                  {
                    "text": "　姚信曰：彭，旁也。　干寶曰：朋亨，驕盛貌。",
                    "book": "［并同］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，匪其彭，无咎。",
            "children": [
              {
                "type": "注",
                "text": "既失其位，而上近至尊之威，下比分權之臣，其為懼也可謂危矣。唯夫有聖知者，乃能免斯咎也。三雖至盛，五不可舍，能辯斯數，專心承五，常匪其旁，則无咎矣。旁，謂三也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "九四，匪其彭，无咎。",
            "children": [
              {
                "type": "注",
                "text": "九四居大有之時，已過中矣，是大有之盛者也，過盛則凶咎所由生也，故處之之道，匪其彭則得无咎，謂能謙損，不處其太盛則得无咎也。四近君之高位，苟處太盛則致凶咎。彭，盛多之貌。《詩•載驅》云「汶水湯湯，行人彭彭」，行人盛多之狀。《雅•大明》云「駟騵彭彭」，言武王戎馬之盛也。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，匪其彭，无咎。",
            "children": [
              {
                "type": "注",
                "text": " 彭，蒲光反，音旁。彭字，音義未詳。《程傳》曰「盛貌」，理或當然。六五柔中之君，九四以剛近之，有僭逼之嫌。然以其處柔也，故有不極其盛之象，而得无咎。戒占者宜如是也。"
              },
              {
                "type": "注",
                "text": "《象》曰：匪其彭，无咎，明辨晢也。"
              },
              {
                "type": "注",
                "text": " 晢，明貌。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，匪其彭，无咎。",
            "children": [
              {
                "type": "注",
                "text": "既失其位，而上近至尊之威，下比分權之臣，其為懼也，可謂危矣。唯夫有聖知者，乃能免斯咎也。三雖至盛，五不可舍，能辯斯數，專心承五，常匪其旁，則无咎矣。旁謂三也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，厥孚交如，威如吉。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，厥孚交如，威如，吉。",
            "children": [
              {
                "type": "注",
                "text": "居尊以柔，處大以中，无私於物，上下應之。信以發志，故其孚交如也。夫不私於物，物亦公焉；不疑於物，物亦誠焉。既公且信，何難何備？不言而教行，何為而不威如？為大有之主而不以此道，吉可得乎？"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，厥孚交如，威如，吉。",
            "children": [
              {
                "type": "注",
                "text": "六五當大有之時居君位，虛中爲孚信之象。人君執柔守中，而以孚信接於下，則下亦盡其信誠以事於上。上下孚信相交也。以柔居尊位，當大有之時，人心安易，若專尚柔順，則陵慢生矣，故必威如則吉。威如，有威嚴之謂也。既以柔和孚信接於下，衆志說從，又有威嚴使之有畏，善處有者也，吉可知矣。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，厥孚交如，威如，吉。",
            "children": [
              {
                "type": "注",
                "text": " 大有之世，柔順而中，以處尊位。虛己以應九二之賢，而上下歸之，是其孚信之交也。然君道貴剛，太柔則廢，當以威濟之，則吉。如其象占如此，亦戒辭也。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，厥孚交如，威如，吉。",
            "children": [
              {
                "type": "注",
                "text": "居尊以柔，處大以中，无私於物，上下應之，信以發志，故其孚交如也。夫不私於物，物亦公焉。不疑於物，物亦誠焉。既公且信，何難何備？不言而教行，何為而不威如？為大有之主，而不以此道，吉可得乎？"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上九，自天祐之，吉无不利。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，自天祐之，吉无不利。",
            "children": [
              {
                "type": "注",
                "text": "大有，豐富之世也。處大有之上而不累於位，志尚乎賢者也。餘爻皆乘剛，而己獨乘柔，順也。五為信德，而己履焉，履信之謂也。雖不能體柔，而以剛乘柔，思順之義也。居豐有之世，而不以物累其心，高尚其志，尚賢者也。爻有三德，盡夫助道，故繫辭具焉。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九，自天祐之，吉，无不利。",
            "children": [
              {
                "type": "注",
                "text": "上九在卦之終，居五位之地，是大有之極，而不居其有者也。處離之上，明之極也。唯至明所以不居其有，不至於過極也。有極而不處，則无盈滿之災，能順乎理者也。五之孚信而履其上，為蹈履誠信之義。五有文明之德，上能降志以應之，爲尚賢崇善之義。其處如此，合道之至也，自當享其福慶，自天佑之。行順乎天而獲天祐，故所往皆吉，无所不利也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上九，自天佑之，吉，无不利。",
            "children": [
              {
                "type": "注",
                "text": " 大有之世，以剛居上，而能下從六五，是能履信思順而尚賢也。滿而不溢，故其占如此。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，自天祐之，吉无不利。",
            "children": [
              {
                "type": "注",
                "text": "大有，豐富之世也。處大有之上而不累於位，志尚乎賢者也。餘爻皆乘剛，而己獨乘柔順也。五為信德，而己履焉，履信之謂也。雖不能體柔，而以剛乘柔，思順之義也。居豐有之世，而不以物累其心，高尚其志，尚賢者也。爻有三德，盡夫助道，故《繫辭》具焉。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：火在天上，大有。君子以遏惡揚善，順天休命。",
          "children": [
            {
              "type": "释文",
              "text": "遏，於葛反，止也，徐又音謁。休命，虛虬反，美也，徐求反。"
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：火在天上，大有；君子以遏惡揚善，順天休命。",
          "children": [
            {
              "type": "注",
              "text": "大有，包容之象也。故遏惡揚善，成物之美，順夫天德，休物之命。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：火在天上，大有，君子以遏惡揚善，順天休命。",
          "children": [
            {
              "type": "注",
              "text": "火髙在天上，照見萬物之衆多，故為大有。大有繁庶之義，君子觀大有之象，以遏絶衆惡、揚明善類，以奉順天休美之命。萬物衆多則有善惡之殊，君子亨，大有之盛，當代天工治養庶類，治衆之道，在遏惡揚善而已。惡懲善勸，所以順天命而安羣生也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：火在天上，大有，君子以遏惡揚善，順天休命。",
          "children": [
            {
              "type": "注",
              "text": " 火在天上，所照者廣，為大有之象。所有既大，无以治之，則釁蘖萌於其間矣。天命有善而无惡，故遏惡揚善，所以順天。反之於身，亦若是而已矣。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：火在天上，大有。君子以遏惡揚善，順天休命。",
          "children": [
            {
              "type": "注",
              "text": "大有，包容之象也。故遏惡揚善，成物之美，順夫天德，休物之命。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「君子以遏惡揚善」者，大有包容之義，故君子象之，亦當包含遏匿其惡，褒揚其善，順奉天德，休美物之性命，皆取含容之義也。不云天在火下而云火在天上者，天體高明，火又在上，火是照耀之物而在於天上，是光明之甚，无所不照，亦是包含之義，又為揚善之理也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：大有初九，无交害也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：大有初九，无交害也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：大有初九，无交害也。",
            "children": [
              {
                "type": "注",
                "text": "在大有之初，克念艱難，則驕溢之心无由生矣，所以不交涉於害也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：大有初九，无交害也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：大有初九，无交害也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：以夫剛健為大有之始，不能履中謙退，雖无交切之害，久必有凶。其欲匪咎，能自艱難其志則得无咎，故云「无交害，匪咎，艱則无咎」也。"
                  },
                  {
                    "type": "句",
                    "value": "注「以夫」至「无咎也」。　正義曰：「不能履中，滿而不溢」者，以不在二位，是不能履中。在大有之初，是盈滿，身行剛健，是溢也，故云「不能履中，滿而不溢」。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：大車以載，積中不敗也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：大車以載，積中不敗也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：大車以載，積中不敗也。",
            "children": [
              {
                "type": "注",
                "text": "壯大之車，重積載於其中而不損。敗猶九二材力之強，能勝大有之任也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：大車以載，積中不敗也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：大車以載，積中不敗也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「大車以載」者，體是剛健，而又居中，身被委任，其任重也。能堪受其任，不有傾危，猶若大車以載物也。此假外象以喻人事。"
                  },
                  {
                    "type": "句",
                    "value": "「有攸往，无咎」者，堪當重任，故有所往无咎者，以居失其位，嫌有凶咎，故云无咎也。"
                  },
                  {
                    "type": "句",
                    "value": "《象》曰「積中不敗」者，釋「大車以載」之義。物既積聚，身有中和，堪受所積之物聚在身上，不至於敗也。"
                  },
                  {
                    "type": "句",
                    "value": "注「任重而不危」。　正義曰：釋「大車以載」之意。大車謂牛車也。載物既多，故云任重。車材彊壯，故不有傾危也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：公用亨于天子，小人害也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：公用亨于天子，小人害也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：公用亨于天子，小人害也。",
            "children": [
              {
                "type": "注",
                "text": "公當用亨於天子，若小人處之，則為害也。自古諸侯能守臣節忠順奉上者，則蕃養其衆以為王之屏翰，豐殖其財以待上之徵賦。若小人處之，則不知為臣奉上之道，以其為己之私，民衆財豐則反擅其富強益為不順。是小人大有則為害，又大有為小人之害也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：公用亨于天子，小人害也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：公用亨于天子，小人害也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「公用亨于天子」者，九三處大有之時，居下體之極，乘剛健之上，履得其位，與五同功。五為王位，三既與之同功，則威權之盛，莫盛於此，乃得通乎天子之道，故云「公用亨于天子」。「小人弗克」者，小人德劣，不能勝其位，必致禍害，故云「小人不克」也。"
                  },
                  {
                    "type": "句",
                    "value": "注「處大」至「可待也」。　正義曰：「與五同功」者，《繫辭》云：「三與五同功」。此云「與五同功」，謂五為王位，三既能與五之同功，則威權與五相似，故云「威權之盛，莫此過焉」。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：匪其彭，无咎，明辯晢也。",
            "children": [
              {
                "type": "释文",
                "text": "晢，章舌反。王廙作晰，同音。徐李之世反。又作哲字。鄭本作遰，陸本作逝，虞作折。 "
              }
            ]
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：匪其彭，无咎，明辯皙也 。",
            "children": [
              {
                "type": "注",
                "text": "明，猶才也。"
              }
            ]
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：匪其彭，无咎，明辨晳也。",
            "children": [
              {
                "type": "注",
                "text": "能不處其盛而得无咎者，蓋有明辨之智也。晳，明智也。賢智之人，明辨物理，當其方盛則知咎之將至，故能損抑不敢至於滿極也。"
              }
            ]
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：匪其彭，无咎，明辯晢也。",
            "children": [
              {
                "type": "注",
                "text": "明猶才也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「匪其彭无咎」者，匪，非也。彭，旁也。謂九三在九四之旁，九四若能專心承五，非取其旁，九四言不用三也。如此乃得无咎也。既失其位，上近至尊之威，下比分權之臣，可謂危矣。能棄三歸五，故得无咎也。"
                  },
                  {
                    "type": "句",
                    "value": "《象》曰「明辯晢也」者，釋「匪其彭无咎」之義。明猶才也。九四所以能去其旁之九三者，由九四才性辯而晢知，能斟酌事宜，故云「明辯晢」也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：厥孚交如，信以發志也。威如之吉，易而无備也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：厥孚交如，信以發志也。威如之吉，易而无備也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：厥孚交如，信以發志也。威如之吉，易而无備也。",
            "children": [
              {
                "type": "注",
                "text": "下之志，從乎上者也。上以孚信接於下，則下亦以誠信事其上，故厥孚交如。由上有孚信以發其下，孚信之志，下之從上，猶響之應聲也。威如之所以吉者，謂若无威嚴則下易慢而无戒備也，謂无恭畏備上之道。備，謂備上之求責也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：厥孚交如，信以發志也。",
            "children": [
              {
                "type": "注",
                "text": " 一人之信，足以發上下之志也。"
              }
            ]
          },
          {
            "type": "句",
            "value": "威如之吉，易而无備也。",
            "children": [
              {
                "type": "注",
                "text": " 易，以豉反。太柔，則人將易之，而无畏備之心。"
              }
            ]
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：厥孚交如，信以發志也。威如之吉，易而无備也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「六五，厥孚交如」者，厥，其也。孚，信也。交謂交接也。如，語辭也。六五居尊以柔，處大以中，无私於物，上下應之，故其誠信，物來交接，故云「厥孚交如」也。「威如吉」者，威，畏也。既誠且信，不言而教行，所為之處，人皆畏敬，故云威如。以用此道，故得吉也。"
                  },
                  {
                    "type": "句",
                    "value": "《象》曰「信以發志」者，釋「厥孚交如」之義。由己誠信，發起其志，故上下應之，與之交接也。「威如之吉，易而无備」者，釋「威如之吉」之義。所以威如得吉者，以己不私於物，唯行簡易，无所防備，物自畏之，故云「易而无備」也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：大有上吉，自天祐也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：大有上吉，自天祐也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：大有上吉，自天祐也。",
            "children": [
              {
                "type": "注",
                "text": "大有之上，有極當變，由其所爲順天合道，故天祐助之，所以吉也。君子滿而不溢，乃天祐也。繫辭復申之云：天之所助者，順也；人之所助者，信也。履信思乎順，又以尚賢也，是以自天祐之，吉无不利也。履信，謂履五，五虛中，信也；思順，謂謙退不居；尚賢，謂志從於五。大有之世不可以盈豐，而復處盈焉，非所宜也。六爻之中，皆樂據權位，唯初、上不處其位，故初九无咎，上九无不利。上九在上，履信思順，故在上而得吉，蓋自天祐也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：大有上吉，自天祐也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：大有上吉，自天祐也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：釋所以大有。上九而得吉者，以有三德，從天巳下，悉皆祐之，故云「自天祐之」。"
                  },
                  {
                    "type": "句",
                    "value": "注「大有」至「具焉」。　正義曰：「不累於位，志尚乎賢」者，既居豐富之時，應須以富有為累也。既居无位之地，不以富有縈心，是不繫累於位。既能清靜高絜，是慕尚賢之行也。「爻有三德」者，「五為信德，而己履焉，履信之謂」，是一也。「以剛乘柔，思順之義」，是二也。「不以物累於心，高尚其志，尚賢者」，是三也。「爻有三德，盡夫助道」者，天尚祐之，則无物不祐，故云「盡夫助道」也。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "大有，《序卦》：與人同者物必歸焉，故受之以大有。夫與人同者，物之所歸也，大有所以次同人也。爲卦火在天上，火之處高，其明及遠，萬物之衆，无不照見，爲大有之象。又一柔居尊，眾陽並應，居尊執柔，物之所歸也。上下應之，為大有之義。大有，盛大豐有也。"
      }
    ]
  ]
}