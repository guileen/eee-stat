{
  "name": "謙",
  "down": "艮",
  "up": "坤",
  "guaci": {
    "jijie": [
      {
        "type": "句",
        "value": "謙，亨。",
        "children": [
          {
            "type": "释文",
            "text": "謙子夏作嗛。"
          },
          {
            "type": "集解",
            "list": [
              {
                "text": "《子夏傳》曰：嗛，謙也。",
                "book": "［釋文］"
              }
            ]
          }
        ]
      },
      {
        "type": "句",
        "value": "君子有終。"
      },
      {
        "type": "句",
        "value": " 《彖》曰：謙亨。天道下濟而光明，地道卑而上行。"
      },
      {
        "type": "句",
        "value": "天道虧盈而益謙，",
        "children": [
          {
            "type": "释文",
            "text": "虧盈馬本作毀盈。 "
          }
        ]
      },
      {
        "type": "句",
        "value": "地道變盈而流謙，鬼神害盈而福謙，",
        "children": [
          {
            "type": "释文",
            "text": "而福京本作而富。 "
          }
        ]
      },
      {
        "type": "句",
        "value": "人道惡盈而好謙。謙尊而光，卑而不可踰，君子之終也。"
      }
    ],
    "wangzhu": [
      {
        "type": "句",
        "value": "謙，亨，君子有終。"
      }
    ],
    "ycz": [
      {
        "type": "句",
        "value": "謙，亨，君子有終。",
        "children": [
          {
            "type": "注",
            "text": "謙有亨之道也。有其德而不居，謂之謙。人以謙巽自處，何往而不亨乎。君子有終，君子志存乎謙巽，達理故樂天而不競，內充故退讓而不矜。安履乎讓，終身不易，自卑而人益尊之，自晦而德益光顯，此所謂君子有終也。在小人則有欲必競，有德必伐，雖使勉慕於謙，亦不能安行而固守，不能有終也。"
          }
        ]
      }
    ],
    "zx": [
      {
        "type": "句",
        "value": "謙，亨，君子有終。",
        "children": [
          {
            "type": "注",
            "text": " 謙者，有而不居之義。止乎內而順乎外，謙之意也。山至高而地至卑，乃屈而止於其下，謙之象也。占者如是，則亨通而有終矣。有終，謂先屈而後伸也。"
          }
        ]
      }
    ],
    "zhengyi": [
      {
        "type": "句",
        "value": "謙，亨。君子有終。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：謙者，屈躬下物，先人後己，以此待物，則所在皆通，故曰亨也。小人行謙則不能長久，唯君子有終也。然案：謙卦之象，謙為諸行之善，是善之最極，而不言元與利貞及吉者，元是物首也，利貞是幹正也。於人既為謙退，何可為之首也？以謙下人，何以幹正於物？故不云元與利貞也。謙必獲吉，其吉可知，故不言之。凡《易經》之體，有吉理可知而不言吉者，即此《謙卦》之繇及《乾》之九五「利見大人」，是吉理分明，故不云吉也。諸卦言吉者，其義有嫌者，爻兼善惡也。若行事有善，則吉乃隨之。若行事有惡，則不得其吉。諸稱吉者，嫌其不言，故稱吉也。若坤之六五，及泰之六五，並以陰居尊位，若不行此事，則无吉，若行此事，則得其吉，故並稱元吉。其餘皆言吉，事亦倣此。亦有大人為吉，於小人為凶，若《否》之九五云「休否，大人吉」是也。或有於小人為吉，大人為凶，若屯之九五「小貞吉，大貞凶」，及《否》之六二「包承，小人吉」之類是也。亦有其吉灼然而稱吉者，若《大有》上九「自天祐之，吉无不利」之類是也。但《易》之為體，不可以一為例。今各隨文解之，義具諸卦之下。今《謙卦》之繇，其吉可知也。既不云吉，何故初六、六二及九三並云吉者？《謙卦》是總諸六爻，其善既大，故不須云吉也。六爻各明其義，其義有優劣，其德既不嫌其不吉，故須吉以明之也。"
              }
            ]
          }
        ]
      }
    ]
  },
  "tuan": {
    "wangzhu": {
      "type": "彖",
      "lines": [
        {
          "type": "句",
          "value": "彖曰：謙，亨，天道下濟而光明，地道卑而上行。天道虧盈而益謙，地道變盈而流謙，鬼神害盈而福謙，人道惡盈而好謙。謙尊而光，卑而不可踰，君子之終也。"
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "《彖》曰：謙亨，天道下濟而光明，地道卑而上行。",
          "children": [
            {
              "type": "注",
              "text": "濟當為際。此明謙而能亨之義。天之道，以其氣下際，故能化育萬物，其道光明。下際謂下交也。地之道，以其處卑，所以其氣上行，交於天，皆以卑降而亨也。"
            }
          ]
        },
        {
          "type": "句",
          "value": "天道虧盈而益謙，",
          "children": [
            {
              "type": "注",
              "text": "以天行而言，盈者則虧，謙者則益，日月陰陽是也。"
            }
          ]
        },
        {
          "type": "句",
          "value": "地道變盈而流謙，"
        },
        {
          "type": "句",
          "value": "以地勢而言，盈滿者傾變而反陷，卑下者流注而益增也。"
        },
        {
          "type": "句",
          "value": "鬼神害盈而福謙，",
          "children": [
            {
              "type": "注",
              "text": "鬼神謂造化之跡。盈滿者禍害之，謙損者福祐之，凡過而損，不足而益者，皆是也。"
            }
          ]
        },
        {
          "type": "句",
          "value": "人道惡盈而好謙。",
          "children": [
            {
              "type": "注",
              "text": "人情疾惡於盈滿，而好與於謙巽也。謙者人之至德，故聖人詳言，所以戒盈而勸謙也。"
            }
          ]
        },
        {
          "type": "句",
          "value": "謙尊而光，卑而不可踰，君子之終也。",
          "children": [
            {
              "type": "注",
              "text": "謙為卑巽也，而其道尊大而光顯。自處雖卑屈，而其德實高不可加尚，是不可踰也。君子至誠於謙，恒而不變，有終也，故尊光。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：謙，亨，天道下濟而光明，地道卑而上行。",
          "children": [
            {
              "type": "注",
              "text": " 上，時掌反。言謙之必亨。"
            }
          ]
        },
        {
          "type": "句",
          "value": "天道虧盈而益謙，地道變盈而流謙，鬼神害盈而福謙，人道惡盈而好謙。謙尊而光，卑而不可踰，君子之終也。",
          "children": [
            {
              "type": "注",
              "text": " 惡，烏路反。好，呼報反。變，謂傾壞。流，謂聚而歸之。人能謙，則其居尊者，其德愈光，其居卑者，人亦莫能過。此君子所以有終也。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：謙，亨，天道下濟而光明，地道卑而上行。天道虧盈而益謙，地道變盈而流謙，鬼神害盈而福謙，人道惡盈而好謙。謙尊而光，卑而不可踰，君子之終也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「謙亨，天道下濟而光明，地道卑而上行」者，此釋亨義也。欲明天地上下交通，坤體在上，故言「地道卑而上行」也。其地道既上行，天地相對，則天道下濟也。且艮為陽卦，又為山。天之高明，今在下體，亦是天道下濟之義也。下濟者，謂降下濟生萬物也。而光明者，謂三光垂耀而顯明也。「地道卑而上行」者，地體卑柔而氣上行，交通於天以生萬物也。「天道虧盈而益謙」者，從此已下，廣說謙德之美，以結君子能終之義也。虧謂減損，減損盈滿而增益謙退。若日中則昃，月盈則食，是虧減其盈。盈者虧減，則謙者受益也。「地道變盈而流謙」者，丘陵川谷之屬，高者漸下，下者益高，是改變盈者，流布謙者也。「鬼神害盈而福謙」者，驕盈者被害，謙退者受福，是害盈而福謙也。「人道惡盈而好謙」者，盈溢驕慢，皆以惡之；謙退恭巽，悉皆好之。「謙尊而光，卑而不可踰」者，尊者有謙而更光明盛大，卑謙而不可踰越，是君子之所終也。言君子能終其謙之善事，又獲謙之終福，故云「君子之終」也。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初六，謙謙君子，用涉大川，吉。"
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，謙謙君子，用涉大川，吉。",
            "children": [
              {
                "type": "注",
                "text": "處謙之下，謙之謙者也。能體謙謙，其唯君子，用涉大難，物无害也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初六，謙謙君子，用涉大川，吉。",
            "children": [
              {
                "type": "注",
                "text": "初六以柔順處謙，又居一卦之下，為自處卑下之至，謙而又謙也，故曰謙謙。能如是者，君子也。自處至謙，眾所共與也，雖用涉險難，亦无患害，況居平易乎？何所不吉也？初處謙而以柔居下，得无過於謙乎？曰：柔居下，乃其常也，但見其謙之至，故為謙謙，未見其失也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初六，謙謙君子，用涉大川，吉。",
            "children": [
              {
                "type": "注",
                "text": "以柔處下，謙之至也。君子之行也，以此涉難，何往不濟？故占者如是，則利以涉川也。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初六，謙謙君子，用涉大川，吉。",
            "children": [
              {
                "type": "注",
                "text": "處謙之下，謙之謙者也。能體謙謙，其唯君子。用涉大難，物无害也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，鳴謙，貞吉。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，鳴謙，貞吉。",
            "children": [
              {
                "type": "注",
                "text": "鳴者，聲名聞之謂也。得位居中，謙而正焉。"
              }
            ]
          },
          {
            "type": "句",
            "value": " 《象》曰：鳴謙貞吉，中心得也。"
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，鳴謙，貞吉。",
            "children": [
              {
                "type": "注",
                "text": "二以柔順居中，是為謙德積於中。謙德充積於中，故發於外，見於聲音顏色，故曰鳴謙。居中得正，有中正之德也，故云貞吉。凡貞吉，有為貞且吉者，有為得貞則吉者，六二之貞吉，所自有也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，鳴謙，貞吉。",
            "children": [
              {
                "type": "注",
                "text": "柔順中正，以謙有聞，正而且吉者也。故其占如此。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，鳴謙，貞吉。",
            "children": [
              {
                "type": "注",
                "text": "鳴者，聲名聞之謂也。得位居中，謙而正焉。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "九三，勞謙，君子有終，吉。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "九三，勞謙，君子有終，吉。",
            "children": [
              {
                "type": "注",
                "text": "處下體之極，履得其位。上下无陽以分其民，眾陰所宗，尊莫先焉。居謙之世，何可安尊？上承下接，勞謙匪解，是以吉也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "九三，勞謙，君子有終，吉。",
            "children": [
              {
                "type": "注",
                "text": "三以陽剛之德而居下體，為眾陰所宗，履得其位，為下之上，是上為君所任，下為眾所從，有功勞而持謙德者也，故曰勞謙。古之人有當之者，周公是也。身當天下之大任，上奉幼弱之主，謙恭自牧，夔夔如畏然，可謂有勞而能謙矣。既能勞謙，又須君子行之有終，則吉。夫樂高喜勝，人之常情。平時能謙，固已鮮矣，況有功勞可尊乎？雖使知謙之善，勉而為之，若矜負之心不忘，則不能常久，欲其有終，不可得也。唯君子安履謙順，乃其常行，故久而不變，乃所謂有終，有終則吉也。九三以剛居正，能終者也。此爻之德最盛，故象辭特重。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "九三，勞謙君子，有終吉。",
            "children": [
              {
                "type": "注",
                "text": "卦唯一陽，居下之上，剛而得正，上下所歸，有功勞而能謙，尤人所難，故有終而吉。占者如是，則如其應矣。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "九三，勞謙，君子有終，吉。",
            "children": [
              {
                "type": "注",
                "text": "處下體之極，履得其位，上下无陽以分其民，眾陰所宗，尊莫先焉。居謙之世，何可安尊？上承下綏，勞謙匪解，是以吉也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，无不利，撝謙。",
            "children": [
              {
                "type": "释文",
                "text": "撝，毀皮反，指撝也，義與麾同。 "
              },
              {
                "type": "集解",
                "list": [
                  {
                    "text": "馬融曰：撝，猶離也。　鄭康成曰：撝讀為宣。",
                    "book": "［并釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，无不利，撝謙。",
            "children": [
              {
                "type": "注",
                "text": "處三之上而用謙焉，則是自上下下之義也。承五而用謙順，則是上行之道也。盡乎奉上下下之道，故无不利。指撝皆謙，不違則也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四，无不利，撝謙。",
            "children": [
              {
                "type": "注",
                "text": "四居上體，切近君位，六五之君又以謙柔自處，九三又有大功德，為上所任、眾所宗，而己居其上，當恭畏以奉謙德之君，卑巽以讓勞謙之臣，動作施為，无所不利於撝謙也。撝，施布之象，如人手之撝也。動息進退，必施其謙，蓋居多懼之地，又在賢臣之上故也。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，无不利，撝謙。",
            "children": [
              {
                "type": "注",
                "text": "撝，呼回反，與揮同。柔而得正，上而能下，其占无不利矣。然居九三之上，故戒以更當發揮其謙，以示不敢自安之意也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，无不利，撝謙。",
            "children": [
              {
                "type": "注",
                "text": "處三之上，而用謙焉，則是自上下下之義也。承五而用謙順，則是上行之道也。盡乎奉上下下之道，故「无不利」。指撝皆謙，不違則也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，不富以其鄰，利用侵伐，无不利。",
            "children": [
              {
                "type": "释文",
                "text": "用侵，王廙作寢。"
              },
              {
                "type": "集解",
                "list": [
                  {
                    "text": "張氏曰：葛伯仇餉，湯往伐之是也。",
                    "book": "［口訣義］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，不富以其鄰，利用侵伐；无不利。",
            "children": [
              {
                "type": "注",
                "text": "居於尊位，用謙與順，故能不富而用其鄰也。以謙順而侵伐，所伐皆驕逆也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，不富以其鄰，利用侵伐，无不利。",
            "children": [
              {
                "type": "注",
                "text": "富者眾之所歸，唯財為能聚人。五以君位之尊，而執謙順以接於下，眾所歸也，故不富而能有其鄰也。鄰，近也。不富而得人之親也，為人君而持謙順，天下所歸心也。然君道不可專尚謙柔，必須威武相濟，然後能懷服天下，故利用行侵伐也。威德並著，然後盡君道之宜，而无所不利也。蓋五之謙柔，當防於過，故發此義。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，不富以其鄰。利用侵伐，无不利。",
            "children": [
              {
                "type": "注",
                "text": "以柔居尊，在上而能謙者也，故為不富而能以其鄰之象。蓋從之者眾矣，猶有未服者，則利以征之，而於他事亦无不利。人有是德，則如其占也。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，不富以其鄰，利用侵伐，无不利。",
            "children": [
              {
                "type": "注",
                "text": "居於尊位，用謙與順，故能不富而用其鄰也。以謙順而侵伐，所伐皆驕逆也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六，鳴謙，利用行師，征邑國。",
            "children": [
              {
                "type": "释文",
                "text": "征國本或作征邑國者非。 "
              }
            ]
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，鳴謙，利用行師，征邑國。",
            "children": [
              {
                "type": "注",
                "text": "最處於外，不與內政，故有名而已，志功未得也。處外而履謙順，可以征邑國而已。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六，鳴謙，利用行師，征邑國。",
            "children": [
              {
                "type": "注",
                "text": "六以柔處柔，順之極，又處謙之極，極乎謙者也。以極謙而反居高，未得遂其謙之志，故至發於聲音；又柔處謙之極，亦必見於聲色，故曰鳴謙。雖居无位之地，非任天下之事，然人之行己，必須剛柔相濟。上，謙之極也，至於太甚，則反為過矣。故利在以剛武自治。邑國，己之私有。行師，謂用剛武。征邑國，謂自治其私。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，鳴謙，利用行師，征邑國。",
            "children": [
              {
                "type": "注",
                "text": " 謙極有聞，人之所與，故可用行師。然以其質柔而无位，故可以征己之邑國而已。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，鳴謙。利用行師征邑國。"
          },
          {
            "type": "句",
            "value": "最處於外，不與內政，故有名而已，志功未得也。處外而履謙順，可以征邑國而已。"
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：地中有山，謙。",
          "children": [
            {
              "type": "集解",
              "list": [
                {
                  "text": "《九家易義》曰：山至高，地至卑，以高卑下，故云謙也。所以言地中者，以明多之與少，俱行其謙也。",
                  "book": "［口訣義］"
                }
              ]
            }
          ]
        },
        {
          "type": "句",
          "value": "君子以裒多益寡，稱物平施。",
          "children": [
            {
              "type": "释文",
              "text": "裦，備侯反，鄭荀董蜀才作捊，字書作掊。［按］唐宋石經皆作裦。 "
            },
            {
              "type": "集解",
              "list": [
                {
                  "text": "鄭康成曰：捊，取也。荀董蜀才同。",
                  "book": "［釋文］"
                }
              ]
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：地中有山，謙，君子以裒多益寡，稱物平施。",
          "children": [
            {
              "type": "注",
              "text": "多者用謙以為裒，少者用謙以為益，隨物而與，施不失平也。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "《象》曰：地中有山，謙，君子以裒多益寡，稱物平施。",
          "children": [
            {
              "type": "注",
              "text": "地體卑下，山之高大而在地中，外卑下而內蘊高大之象，故為謙也。不云山在地中，而曰地中有山，言卑下之中蘊其崇高也。若言崇高蘊於卑下之中，則文理不順。諸象皆然，觀文可見。君子以裒多益寡，稱物平施，君子觀謙之象。山而在地下，是高者下之，卑者上之，見抑高舉下、損過益不及之義；以施於事，則裒取多者，增益寡者，稱物之多寡以均其施與，使得其平也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：地中有山，謙，君子以裒多益寡。稱物平施。",
          "children": [
            {
              "type": "注",
              "text": "裒，蒲侯反。稱，尺証反。施，始豉反。以卑蘊高，謙之象也。裒多益寡，所以稱物之宜而平其施，損高增卑以趣於平，亦謙之意也。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：地中有山，謙。君子以裒多益寡，稱物平施。",
          "children": [
            {
              "type": "注",
              "text": "多者用謙以為裒，少者用謙以為益，隨物而與，施不失平也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：裒多者，君子若能用此謙道，則裒益其多，言多者得謙，物更裒聚，彌益多也。故云裒多，即謙尊而光也，是尊者得謙而光大也。益寡者，謂寡者得謙而更進益，即卑而不可踰也。是卑者得謙而更增益，不可踰越也。「稱物平施」者，稱此物之多少，均平而施，物之先多者而得其施也，物之先寡者，而亦得其施也。故云「稱物平施」也。此謙卦之象以山為主，是於山為謙，於地為不謙，應言「山在地中」。今乃云「地中有山」者，意取多之與少皆得其益，似地中有山，以包取其物以與於人，故變其文也。"
                },
                {
                  "type": "句",
                  "value": "注「多者」至「不失平」。　正義曰：「多者用謙以為裒」者，《爾雅．釋詁》云：「裒，聚也」。於先多者，其物雖多，未得積聚，以謙故益，其物更多而積聚，故云「多者用謙以為裒」也。「少者用謙以為益」者，其物先少，今既用謙而更增益，故云「用謙以為益」也。「隨物而與」者，多少俱與，隨多隨少，而皆與也。「施不失平」者，多者亦得施恩，少者亦得施恩，是「施不失平」也。言君子於下若有謙者，官之先高，則增之榮秩，位之先卑，亦加以爵祿，隨其官之高下，考其謙之多少，皆因其多少而施與之也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：謙謙君子，卑以自牧也。",
            "children": [
              {
                "type": "释文",
                "text": "自牧，牧養之牧。徐音目，一音茂。 "
              },
              {
                "type": "集解",
                "list": [
                  {
                    "text": "鄭康成曰：牧，養也。",
                    "book": "［文選注］"
                  }
                ]
              }
            ]
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：謙謙君子，卑以自牧也。",
            "children": [
              {
                "type": "注",
                "text": "牧，養也。"
              }
            ]
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "《象》曰：謙謙君子，卑以自牧也。",
            "children": [
              {
                "type": "注",
                "text": "謙謙，謙之至也。謂君子以謙卑之道自牧也。自牧，自處也。《詩》云：｢自牧歸荑。｣"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：謙謙君子，卑以自牧也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：謙謙君子，卑以自牧也。",
            "children": [
              {
                "type": "注",
                "text": "牧，養也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「謙謙君子」者，能體謙謙，唯君子者能之。以此涉難，其吉宜也。用涉大川，假像言也。"
                  }
                ]
              }
            ]
          },
          {
            "type": "句",
            "value": "《象》曰「卑以自牧」者，牧，養也，解「謙謙君子」之義，恒以謙卑自養其德也。"
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：鳴謙貞吉，中心得也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "《象》曰：鳴謙貞吉，中心得也。",
            "children": [
              {
                "type": "注",
                "text": "二之謙德，由至誠積於中，所以發於聲音，中心所自得也，非勉為之也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：鳴謙，貞吉，中心得也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：鳴謙貞吉，中心得也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：鳴謙者，謂聲名也。二處正得中，行謙廣遠，故曰鳴謙，正而得吉也。"
                  }
                ]
              }
            ]
          },
          {
            "type": "句",
            "value": "《象》曰「中心得」者，鳴聲中吉，以中和為心，而得其所，鳴謙得中吉也。"
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：勞謙君子，萬民服也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：勞謙君子，萬民服也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "《象》曰：勞謙君子，萬民服也。",
            "children": [
              {
                "type": "注",
                "text": "能勞謙之君子，萬民所尊服也。《繫辭》云：「勞而不伐，有功而不德，厚之至也。語以其功下人者也。德言盛，禮言恭。謙也者，致恭以存其位者也。」有勞而不自矜伐，有功而不自以為德，是其德弘厚之至也。言以其功勞而自謙，以下於人也。德言盛，禮言恭。以其德言之，則至盛，以其自處之禮言之，則至恭，此所謂謙也。夫謙也者，謂致恭以存其位者也。存，守也。致其恭巽以守其位，故高而不危，滿而不溢，是以能終吉也。夫君子履謙，乃其常行，非為保其位而為之也。而言存其位者，蓋能致恭，所以能存其位，言謙之道如此。如言為善有令名，君子豈為令名而為善也哉？亦言其令名者，為善之故也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：勞謙君子，萬民服也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：勞謙君子，萬民服也。"
          },
          {
            "type": "句",
            "value": "正義曰：「勞謙君子」者，處下體之極，履得其位，上下无陽以分其民，上承下接，勞倦於謙也。唯君子能終而得吉也。"
          },
          {
            "type": "句",
            "value": "《象》曰「萬民服」者，釋所以勞謙之義。以上下群陰，象萬民皆來歸服，事須引接，故疲勞也。"
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：无不利撝謙，不違則也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：无不利，撝謙，不違則也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "《象》曰：无不利，撝謙，不違則也。",
            "children": [
              {
                "type": "注",
                "text": "凡人之謙，有所宜施，不可過其宜也。如六五或用侵伐是也。唯四以處近君之地，據勞臣之上，故凡所動作，靡不利於施謙，如是然後中於法則，故曰不違則也，謂得其宜也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：无不利，撝謙，不違則也。",
            "children": [
              {
                "type": "注",
                "text": "言不為過。"
              }
            ]
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：无不利，撝謙，不違則也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「无不利」者，處三之上而用謙焉，則是自上下下之義。承五而用謙順，則是上行之道。盡乎奉上下下之道，故无所不利也。"
                  },
                  {
                    "type": "句",
                    "value": "《象》曰「指撝皆謙不違則」者，釋「无不利撝謙」之義。所以「指撝皆謙」者，以不違法則，動合於理，故无所不利也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：利用侵伐，征不服也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：利用侵伐，征不服也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "《象》曰：利用侵伐，征不服也。",
            "children": [
              {
                "type": "注",
                "text": "征其文德謙巽所不能服者也。文德所不能服，而不用威武，何以平治天下？非人君之中道，謙之過也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：利用侵伐，征不服也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：利用侵伐，征不服也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「不富以其鄰」者，以，用也。凡人必將財物周贍鄰里，乃能用之。六五居於尊位，用謙與順，鄰自歸之，故不待豐富能用其鄰也。「利用侵伐无不利」者，居謙履順，必不濫罰无罪。若有驕逆不服，則須伐之，以謙得眾，故「利用侵伐，无不利」者也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：鳴謙，志未得也；可用行師，征邑國也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：鳴謙，志未得也。可用行師，征邑國也。",
            "children": [
              {
                "type": "注",
                "text": "夫吉凶悔吝，生乎動者也。動之所起，興於利者也。故飲食必有訟，訟必有眾起。未有居眾人之所惡而為動者所害，處不競之地而為爭者所奪。是以六爻雖有失位，无應，乘剛，而皆无凶咎悔吝者，以謙為主也。謙尊而光，卑而不可踰，信矣哉！"
              }
            ]
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "《象》曰：鳴謙，志未得也，可用行師征邑國也。",
            "children": [
              {
                "type": "注",
                "text": "謙極而居上，欲謙之志未得，故不勝其切，至於鳴也。雖不當位，謙既過極，宜以剛武自治其私，故云利用行師征邑國也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：鳴謙，志未得也。可用行師，征邑國也。",
            "children": [
              {
                "type": "注",
                "text": " 陰柔无位，才力不足，故其志未得。而至於行師，然亦適足以治其私邑而已。"
              }
            ]
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：鳴謙，志未得也。可用行師，征邑國也。"
          },
          {
            "type": "句",
            "value": "夫吉凶悔吝，生乎動者也。動之所起，興於利者也。故飲食必有訟，訟必有眾起，末有居眾人之所惡而為動者所害，處不競之地而為爭者所奪，是以六爻雖有失位，无應乘剛，而皆无凶咎悔吝者，以謙為主也。謙尊而光，卑而不可踰，信矣哉！",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「鳴謙」者，上六最處於外，不與內政，不能於實事而謙，但有虛名聲聞之謙，故云鳴謙。志欲立功，未能遂事，其志未得。既在外而行謙順，唯利用行師征伐外旁國邑而已，不能立功在內也。"
                  },
                  {
                    "type": "句",
                    "value": "《象》曰「志未得」者，釋鳴謙之義也。所以但有聲鳴之謙，不能實事立功者，以其居在於外，其內立功之志，猶未得也。「可用行師征邑國」者，釋「行師征邑國」之意。《經》言「利用」，《象》改「利」為「可」者，言內志雖未得，猶可在外興行軍師征邑國也。"
                  },
                  {
                    "type": "句",
                    "value": "注「夫吉凶」至「信矣哉」。　正義曰：「動之所起興於利」者，凡人若不見利，則心无所動。今動之所以起者，見利乃動，故云「興於利」也。「飲食必有訟，訟必有眾起」者，欲明為利乃有動，動而致訟，訟則起兵。故《序卦》需為飲食，飲食必有訟，故需卦之後次訟卦也。爭訟必興兵，故訟卦之後次師卦也。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "謙，《序卦》：｢有大者不可以盈，故受之以謙。｣其有既大，不可至於盈滿，必在謙損，故大有之後，受之以謙也。為卦坤上艮下，地中有山也。地體卑下，山高大之物，而居地之下，謙之象也。以崇高之德，而處卑之下，謙之義也。"
      }
    ]
  ]
}