{
  "name": "豫",
  "down": "坤",
  "up": "震",
  "guaci": {
    "jijie": [
      {
        "type": "句",
        "value": "豫，利建侯行師。",
        "children": [
          {
            "type": "集解",
            "list": [
              {
                "text": "馬融曰：豫樂也。",
                "book": "［釋文］"
              },
              {
                "text": "　莊氏曰：建侯即元亨也，行師即利貞也。",
                "book": "［疏］"
              }
            ]
          }
        ]
      }
    ],
    "wangzhu": [
      {
        "type": "句",
        "value": "豫，利建侯行師。"
      }
    ],
    "ycz": [
      {
        "type": "句",
        "value": "豫，利建侯行師。",
        "children": [
          {
            "type": "注",
            "text": "豫，順而動也。豫之義，所利在於建侯行師。夫建侯樹屏，所以共安天下，諸侯和順則萬民悅服，兵師之興，眾心和悅，則順從而有功，故悅豫之道，利於建侯行師也。又上動而下順，諸侯從王師，眾順令之象。君萬邦，聚大眾，非和悅不能使之服從也。"
          }
        ]
      }
    ],
    "zx": [
      {
        "type": "句",
        "value": "豫，利建侯行師。",
        "children": [
          {
            "type": "注",
            "text": " 豫，和樂也。人心和樂以應其上也。九四一陽，上下應之，其志得行，又以坤遇震，為順以動，故其卦為豫，而其占利以立君用師也。"
          }
        ]
      }
    ],
    "zhengyi": [
      {
        "type": "句",
        "value": "豫，利建侯、行師。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：謂之豫者，取逸豫之義，以和順而動，動不違眾，眾皆說豫，故謂之豫也。動而眾說，故可利建侯也。以順而動，不加无罪，故可以行師也。无四德者，以逸豫之事不可以常行，時有所為也。縱恣寬暇之事不可長行，以經邦訓俗，故无元亨也。逸豫非幹正之道，故不云利貞也。莊氏云：「建侯，即元亨也。行師，即利貞也。」案：《屯卦》「元亨利貞」之後，別云「利建侯」，則「建侯」非「元亨」也。恐莊氏說非也。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：豫，剛應而志行，順以動，豫。"
        },
        {
          "type": "句",
          "value": "豫順以動，故天地如之，而況建侯行師乎！"
        },
        {
          "type": "句",
          "value": "天地以順動，故日月不過，而四時不忒。",
          "children": [
            {
              "type": "释文",
              "text": "忒，京作貸。"
            },
            {
              "type": "集解",
              "list": [
                {
                  "text": "鄭康成曰：忒，差也。",
                  "book": "［釋文］"
                }
              ]
            }
          ]
        },
        {
          "type": "句",
          "value": "聖人以順動，則刑罰清而民服。豫之時義大矣哉。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：豫，剛應而志行，順以動，豫。豫，順以動，故天地如之，而況建侯、行師乎！天地以順動，故日月不過而四時不忒；聖人以順動，則刑罰清而民服。豫之時義大矣哉！"
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "《彖》曰：豫，剛應而志行，順以動，豫。",
          "children": [
            {
              "type": "注",
              "text": "剛應，謂四為群陰所應，剛得眾應也。志行，謂陽志上行，動而上下順從，其志得行也。順以動豫，震動而坤順，為動而順理，順理而動，又為動而眾順，所以豫也。"
            }
          ]
        },
        {
          "type": "句",
          "value": "豫順以動，故天地如之，而況建侯行師乎？",
          "children": [
            {
              "type": "注",
              "text": "以豫順而動，則天地如之而弗違，況建侯行師，豈有不順乎？天地之道，萬物之理，唯至順而已。大人所以先天後天而不違者，亦順乎理而已。"
            }
          ]
        },
        {
          "type": "句",
          "value": "天地以順動，故日月不過而四時不忒；聖人以順動，則刑罰清而民服。",
          "children": [
            {
              "type": "注",
              "text": "復詳言順動之道。天地之運，以其順動，所以日月之度不過差，四時之行不愆忒；聖人以順動，故經正而民興於善，刑罰清簡而萬民服也。"
            }
          ]
        },
        {
          "type": "句",
          "value": "豫之時義大矣哉！",
          "children": [
            {
              "type": "注",
              "text": "既言豫順之道矣，然其旨味淵永，言盡而意有餘也，故復讚之云：｢豫之時義大矣哉！｣欲人研味其理，優柔涵泳而識之也。時義，謂豫之時義。諸卦之時與義用大者，皆讚其大矣哉，豫以下十一卦是也。豫、遯、姤、旅言時義，坎、暌、蹇言時用，頤、大過、解、革言時，各以其大者也。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：豫，剛應而志行，順以動，豫。",
          "children": [
            {
              "type": "注",
              "text": " 以卦體、卦德釋卦名義。"
            }
          ]
        },
        {
          "type": "句",
          "value": "豫順以動，故天地如之，而況建侯行師乎？",
          "children": [
            {
              "type": "注",
              "text": " 以卦德釋卦辭。"
            }
          ]
        },
        {
          "type": "句",
          "value": "天地以順動，故日月不過而四時不忒，聖人以順動，則刑罰清而民服。豫之時義大矣哉。",
          "children": [
            {
              "type": "注",
              "text": " 極言之而贊其大也。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：豫，剛應而志行，順以動，豫。豫，順以動，故天地如之，而況建侯行師乎？天地以順動，故日月不過，而四時不忒，聖人以順動，則刑罰清而民服。豫之時義大矣哉！",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「豫，剛應而志行，順以動，豫」者，剛謂九四也；應謂初六也。既陰陽相應，故志行也。此就爻明豫義。順以動，坤在下，是順也。震在上，是動也。以順而動，故豫也。此以上下二象明豫義也。自此已上，釋豫卦之理也。"
                },
                {
                  "type": "句",
                  "value": "「豫順以動，故天地如之，而況建侯行師乎」者，此釋「利建侯行師」也。若聖人和順而動，合天地之德，故天地亦如聖人而為之也。天地尊大而遠神之難者猶尚如之，況於封建諸侯、行師征伐乎？難者既從，易者可知。若建侯能順動，則人從之。行師能順動，則眾從之。天地以順動，故日月不過而四時不忒。自此已下，廣明天地聖人順動之功也。若天地以順而動，則日月不有過差，依其晷度，四時不有忒變，寒暑以時。「聖人以順動，則刑罰清而民服」者，聖人能以理順而動，則不赦有罪，不濫无辜，故刑罰清也。刑罰當理，故人服也。"
                },
                {
                  "type": "句",
                  "value": "「豫之時義大矣哉」者，歎美為豫之善，言於逸豫之時，其義大矣。此歎卦也。凡言不盡意者，不可煩文具說，且歎之以示情，使後生思其餘蘊，得意而忘言也。然歎卦有三體：一直歎時，如「大過之時大矣哉」之例是也；二歎時并用，如「險之時用大矣哉」之例是也；三歎時并義，「豫之時義大矣哉」之例是也。夫立卦之體，各象其時，時有屯夷，事非一揆，故爻來適時，有凶有吉。人之生世，亦復如斯，或逢治世，或遇亂時，出處存身，此道豈小？故曰「大矣哉」也。然時運雖多，大體不出四種者：一者治時，頤養之世是也；二者亂時，大過之世是也；三者離散之時，解緩之世是也；四者改易之時，革變之世是也。故舉此四卦之時為歎，餘皆可知。言用者，謂適時之用也。雖知居時之難，此事不小，而未知以何而用之耳。故坎、睽、蹇之時宜用君子，小人勿用。用險取濟，不可為常，斟酌得宜，是用時之大略。舉險難等三卦，餘從可知矣。又言義者，《姤卦》注云：「凡言義者，不盡於所見，中有意謂」者也。是其時皆有義也。略明佚樂之世，相隨相遇之日，隱遯羈旅之時，凡五卦，其義不小，則餘卦亦可知也。今所歎者十二卦，足以發明大義，恢弘妙理者也。凡于《彖》之末歎云「大哉」者，凡一十二卦。若《豫》、《旅》、《遯》、《姤》凡四卦，皆云「時義」。案：《姤卦》注云：「凡言義者，不盡於所見，中有意謂。」以此言之，則四卦卦各未盡其理，其中更有餘意，不可盡申，故總云「義」也。《隨》之一卦亦言「義」，但與四卦其文稍別。四卦皆云「時義」，《隨卦》則「隨時之義」者，非但其中別有義意，又取隨逐其時，故變云「隨時之義大矣哉！」《睽》、《蹇》、《坎》此三卦皆云「時用」。案：《睽卦》注云：「睽離之時，非小人之所能用。」《蹇卦》亦云「非小人之所能用」。此二卦言「大矣哉」者，則是大人能用，故云「大矣哉」，其中更无餘義，唯大人能用，故云「用」不云「義」也。《坎卦》「時用」，則與《睽》、《蹇》稍別，故注云「非用之常，用有時也」。謂坎險之事，時之須用，利益乃大，與《睽》、《蹇》「時用」文同而義異也。解之時，革之時，頤之時，大過之時，此四卦直云「時」，不云「義」與「用」也。案：《解卦》注難解之時，非治難時，故不言用。體盡於《解》之名，无有幽隱，故不曰義，以此注言之，直云時，尋卦之名則其意具盡，中間更无餘義，故不言義，其卦名之事，事已行了，不須別有所用，故《解》、《革》及《頤》事已行了，不須言用。唯《大過》稱「時」，注云：「君子有為之時。」與《解》、《革》、《頤》其理稍別。《大過》是有用之時，亦直稱「時」者，取「大過」之名，其意即盡，更无餘意，故直稱「時」，不云「義」，又略不云「用」也。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初六，鳴豫，凶。"
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，鳴豫，凶。",
            "children": [
              {
                "type": "注",
                "text": "處豫之初，而特得志於上。樂過則淫，志窮則凶，豫何可鳴？"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初六，鳴豫，凶。",
            "children": [
              {
                "type": "注",
                "text": "初六以陰柔居下，四豫之主也，而應之，是不中正之小人，處豫而為上所寵，其志意滿極，不勝其豫，至發於聲音，輕淺如是，必至於凶也。鳴，發於聲也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初六，鳴豫，凶。",
            "children": [
              {
                "type": "注",
                "text": " 陰柔小人，上有強援，得時主事，故不勝其豫而以自鳴，凶之道也。故其占如此。卦之得名，本為和樂，然卦辭為眾樂之義，爻辭除九四與卦同外，皆為自樂，所以有吉凶之異。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初六，鳴豫，凶。",
            "children": [
              {
                "type": "注",
                "text": "處豫之初，而特得志於上，樂過則淫，志窮則凶，豫何可鳴？"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，介于石，",
            "children": [
              {
                "type": "释文",
                "text": "介于，音界，纖介，古文作砎。鄭，古八反。馬作扴。"
              },
              {
                "type": "集解",
                "list": [
                  {
                    "text": "馬融曰：扴，觸小石聲。　鄭康成曰：砎，謂磨砎也。",
                    "book": "［并釋文］"
                  }
                ]
              }
            ]
          },
          {
            "type": "句",
            "value": "不終日，貞吉。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，介于石，不終日，貞吉。",
            "children": [
              {
                "type": "注",
                "text": "處豫之時，得位履中，安夫貞正，不求苟豫者也。順不苟從，豫不違中，是以上交不諂，下交不瀆。明禍福之所生，故不苟說；辯必然之理，故不改其操。介如石焉，不終日明矣。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，介于石，不終日，貞吉。",
            "children": [
              {
                "type": "注",
                "text": "逸豫之道，放則失正，故豫之諸爻，多不得正，才與時合也。唯六二一爻處中正，又无應，為自守之象。當豫之時，獨能以中正自守，可謂特立之操，是其節介如石之堅也。介于石，其介如石也。人之於豫樂，心悅之，故遲遲遂至於耽戀不能已也。二以中正自守，其介如石，其去之速，不俟終日，故貞正而吉也。處豫不可安且久也，久則溺矣。如二，可謂見幾而作者也。夫子因二之見幾，而極言知幾之道，曰：知幾其神乎，君子上交不諂，下交不瀆，其知幾乎！幾者動之微、吉之先見者也。君子見幾而作，不俟終日。《易》曰｢介於石，不終日，貞吉。｣介如石焉，寧用終日，斷可識矣。君子知微知彰，知柔知剛，萬夫之望。夫見事之幾微者，其神妙矣乎！君子上交不至於諂，下交不至於瀆者，蓋知幾也。不知幾，則至於過而不已。交於上以恭巽，故過則為諂；交於下以和易，故過則為瀆。君子見於幾微，故不至於過也。所謂幾者，始動之微也，吉凶之端可先見而未著者也。獨言吉者，見之於先，豈復至有凶也？君子明哲，見事之幾微，故能其介如石，其守既堅，則不惑而明，見幾而動，豈俟終日也？斷，別也。其判別可見矣。微與彰，柔與剛，相對者也。君子見微則知彰矣，見柔則知剛矣，知幾如是，眾所仰也，故讚之曰｢萬夫之望｣。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，介于石，不終日，貞吉。",
            "children": [
              {
                "type": "注",
                "text": " 豫雖主樂，然易以溺人，溺則反而憂矣。卦獨此爻中而得正，是上下皆溺於豫，而獨能以中正自守，其介如石也。其德安靜而堅確，故其思慮明審，不俟終日，而見凡事之幾微也。《大學》曰：「安而后能慮，慮而后能得。」意正如此。占者如是，則正而吉矣。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，介於石，不終日，貞吉。",
            "children": [
              {
                "type": "注",
                "text": "處豫之時，得位履中，安夫貞正，不求苟豫者也。順不苟從，豫不違中，是以上交不諂，下交不瀆。明禍福之所生，故不苟說。辯必然之理，故不改其操，介如石焉。不終日明矣。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，盱豫悔，遲有悔。",
            "children": [
              {
                "type": "释文",
                "text": "盱，香于反，睢盱也。《字林》火狐反，又火于反。子夏作紆，京作汙，姚作旴。"
              },
              {
                "type": "集解",
                "list": [
                  {
                    "text": "鄭康成曰：盱，誇也。",
                    "book": "［釋文］"
                  },
                  {
                    "text": "　王肅曰：盱，大也。　姚信曰：旴，日始出。詩云：旴日始旦。",
                    "book": "［并同上］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，盱豫，悔，遲有悔。",
            "children": [
              {
                "type": "注",
                "text": "居下體之極，處兩卦之際，履非其位，承動豫之主。若其睢盱而豫，悔亦生焉。遲而不從，豫之所疾。位非所據，而以從豫，進退離悔，宜其然矣。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，盱豫，悔，遲有悔。",
            "children": [
              {
                "type": "注",
                "text": "六三陰而居陽，不中不正之人也。以不中正而處豫，動皆有悔。盱，上視也。上瞻望於四，則以不中正不為四所取，故有悔也。四，豫之主，與之切近，苟遲遲而不前，則見棄絕，亦有悔也。蓋處身不正，進退皆有悔吝。當如之何？在正身而已。君子處己有道，以禮制心，雖處豫時，不失中正，故无悔也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，盱豫悔，遲有悔。",
            "children": [
              {
                "type": "注",
                "text": " 盱，況于反。盱，上視也。陰不中正而近於四，四為卦主，故六三上視於四，而下溺於豫，宜有悔者也。故其象如此，而其占為事當速悔。若悔之遲，則必有悔也。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，盱豫，悔，遲有悔。",
            "children": [
              {
                "type": "注",
                "text": "居下體之極，處兩卦之際，履非其位，承動豫之主。若其睢盱而豫，悔亦生焉。遲而不從，豫之所疾，位非所據，而以從豫，進退離悔，宜其然矣。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "九四，由豫，大有得，勿疑，朋盍簮。",
            "children": [
              {
                "type": "释文",
                "text": "由馬作猶。簪，徐側林反，子夏傳同，王肅又相感反，古文作貸，京作橬，馬作臧，荀作宗，虞作戠。戠，叢合也。蜀才本依京（義從鄭）。"
              },
              {
                "type": "集解",
                "list": [
                  {
                    "text": "《子夏傳》曰：簪，疾也。",
                    "book": "［釋文］"
                  },
                  {
                    "text": "　馬融曰：猶豫，疑也。　鄭康成曰：由，用也。簪，速也。　蜀才曰：撍，速也。",
                    "book": "［并同］"
                  },
                  {
                    "text": "　陸希聲曰：捷，疾也。",
                    "book": "［程迥古占法］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，由豫，大有得。勿疑，朋盍簪。",
            "children": [
              {
                "type": "注",
                "text": "處豫之時，居動之始，獨體陽爻，眾陰所從。莫不由之以得其豫，故曰「由豫，大有得」也。夫不信於物，物亦疑焉，故勿疑則朋合疾也。盍，合也。簪，疾也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "九四，由豫，大有得，勿疑，朋盍簪。",
            "children": [
              {
                "type": "注",
                "text": "豫之所以為豫者，由九四也，為動之主，動而眾陰悅順，為豫之義。四，大臣之位，六五之君順從之，以陽剛而任上之事，豫之所由也，故云由豫。大有得，言得大行其志，以致天下之豫也。"
              },
              {
                "type": "注",
                "text": "勿疑，朋盍簪：四居大臣之位，承柔弱之君，而當天下之任，危疑之地也，獨當上之倚任，而下无同德之助，所以疑也。唯當盡其至誠，勿有疑慮，則朋類自當盍聚。夫欲上下之信，唯至誠而已。苟盡其至誠，則何患乎其无助也？簪，聚也。簪之名簪，取聚髮也。或曰：卦唯一陽，安得同德之助？曰：居上位而至誠求助，理必得之。姤之九五曰｢有隕自天｣是也。四以陽剛，迫近君位，而專主乎豫，聖人宜為之戒，而不然者，豫和順之道也，由和順之道，不失為臣之正也。如此而專主於豫，乃是任天下之事而致時於豫者也，故唯戒以至誠勿疑。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，由豫，大有得。勿疑，朋盍簪。",
            "children": [
              {
                "type": "注",
                "text": " 簪，側林反。九四，卦之所由以為豫者也。故其象如此，而其占為大有得。然又當至誠不疑，則朋類合而從之矣。故又因而戒之。簪，聚也，又速也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，由豫，大有得。勿疑，朋盍簪。",
            "children": [
              {
                "type": "注",
                "text": "處豫之時，居動之始，獨體陽爻，眾陰所從，莫不由之以得其豫，故曰「由豫，大有得」也。夫不信於物，物亦疑焉，故勿疑則朋合疾也。盍，合也。簪，疾也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，貞疾，恒不死。 "
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，貞疾，恒不死。",
            "children": [
              {
                "type": "注",
                "text": "四以剛動，為豫之主。專權執制，非己所乘，故不敢與四爭權。而又居中處尊，未可得亡，是以必常至于貞疾，恒不死而已。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，貞疾，恒不死。",
            "children": [
              {
                "type": "注",
                "text": "六五以陰柔居君位，當豫之時，沉溺於豫，不能自立者也。權之所主，眾之所歸，皆在於四。四之陽剛得眾，非耽惑柔弱之君所能制也，乃柔弱不能自立之君，受制於專權之臣也，居得君位，貞也，受制於下，有疾苦也。六居尊位，權雖失而位未亡也，故云｢貞疾，恒不死｣，言貞而有疾，常疾而不死，如漢、魏末世之君也。人君致危亡之道非一，而以豫為多。在四不言失正，而於五乃見其強逼者，四本无失，故於四言大臣任天下之事之義，於五則言柔弱居尊，不能自立，威權去己之義，各據爻以取義，故不同也。若五不失君道，而四主於豫，乃是任得其人，安享其功，如太甲、成王也。蒙亦以陰居尊位，二以陽為蒙之主，然彼吉而此疾者，時不同也。童蒙而資之於人，宜也；耽豫而失之於人，危亡之道也。故蒙相應，則倚任者也；豫相逼，則失權者也。又上下之心專歸於四也。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，貞疾，恒不死。",
            "children": [
              {
                "type": "注",
                "text": " 當豫之時，以柔居尊，沈溺於豫，又乘九四之剛，眾不附而處勢危，故為貞疾之象。然以其得中，故又為恒不死之象。即象而觀，占在其中矣。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，貞疾，恒不死。",
            "children": [
              {
                "type": "注",
                "text": "四以剛動，為豫之主，專權執制，非己所乘，故不敢與四爭權，而又居中處尊，未可得亡，是以必常至于「貞疾，恒不死」而巳。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六，冥豫，成有渝，无咎。",
            "children": [
              {
                "type": "释文",
                "text": "冥，覓經反，又亡定反。"
              },
              {
                "type": "集解",
                "list": [
                  {
                    "text": "馬融曰：冥，冥昧，耽於樂也。",
                    "book": "［釋文］"
                  },
                  {
                    "text": "　鄭康成曰：冥，讀為鳴。　王廙曰：冥，深也。",
                    "book": "［并同］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，冥豫，成有渝，无咎。",
            "children": [
              {
                "type": "注",
                "text": "處動豫之極，極豫盡樂，故至于冥豫成也。過豫不已，何可長乎？故必渝變，然後无咎。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六，冥豫成，有渝无咎。",
            "children": [
              {
                "type": "注",
                "text": "上六陰柔，非有中正之德，以陰居上，不正也。而當豫極之時，以君子居斯時，亦當戒懼，況陰柔乎？乃耽肆於豫，昏迷不知反者也。在豫之終，故為昏冥已成也。若能有渝變，則可以无咎矣。在豫之終，有變之義。人之失，苟能自變，皆可以无咎，故冥豫雖已成，能變則善也。聖人發此義，所以勸遷善也，故更不言冥之凶，專言渝之无咎。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，冥豫。成有渝，无咎。",
            "children": [
              {
                "type": "注",
                "text": " 渝，以朱反。以陰柔居豫極，為昏冥於豫之象。以其動體，故又為其事雖成，而能有渝之象。戒占者如是，則能補過而无咎，所以廣遷善之門也。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，冥豫，成有渝，无咎。",
            "children": [
              {
                "type": "注",
                "text": "處動豫之極，極豫盡樂，故至于冥豫成也。過豫不已，何可長乎？故必渝變然後无咎。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：雷出地奮，豫。先王以作樂崇德，殷薦之上帝，以配祖考。",
          "children": [
            {
              "type": "释文",
              "text": "殷，京作隱。薦，將電反，本又作，同，本或作廌，獸名耳，非。"
            },
            {
              "type": "集解",
              "list": [
                {
                  "text": "施讐云：外傳曰：三王之樂可得聞乎？",
                  "book": "［禮記疏］"
                },
                {
                  "text": "　馬融曰：殷，盛也。",
                  "book": "［釋文］"
                }
              ]
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：雷出地奮，豫，先王以作樂崇德，殷薦之上帝，以配祖考。"
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "《象》曰：雷出地奮，豫，先王以作樂崇德，殷薦之上帝，以配祖考。",
          "children": [
            {
              "type": "注",
              "text": "雷者，陽氣奮發，陰陽相薄，而成聲也。陽始潛閉地中，及其動，則出地奮震也。始閉鬱，及奮發則通暢和豫，故為豫也。坤順震發，和順積中，而發於聲，樂之象也。先王觀雷出地而奮，和暢發於聲之象作樂，樂以褒崇功德，其殷盛至於薦之上帝，推配之以祖考。殷，盛也。禮有殷奠，謂盛也。薦上帝，配祖考，盛之至也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：雷出地奮，豫，先王以作樂崇德，殷薦之上帝，以配祖考。",
          "children": [
            {
              "type": "注",
              "text": " 雷出地奮，和之至也。先王作樂，既象其聲，又取其義。殷，盛也。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：雷出地奮，豫。先王以作樂崇德。殷薦之上帝，以配祖考。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：案諸卦之象，或云「雲上于天」，或云「風行天上」，以類言之，今此應云「雷出地上」，乃云「雷出地奮豫」者，雷是陽氣之聲，奮是震動之狀。雷既出地，震動萬物，被陽氣而生，各皆逸豫，故云「雷出地奮，豫」也。「先王以作樂崇德」者，雷是鼓動，故先王法此鼓動而作樂，崇盛德業，樂以發揚盛德故也。「殷薦之上帝」者，用此殷盛之樂，薦祭上帝也，象雷出地而向天也。「以配祖考」者，謂以祖考配上帝。用祖用考，若周夏正郊天配靈威仰以祖后稷配也；配祀明堂五方之帝，以考文王也，故云「以配祖考」也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：初六鳴豫，志窮凶也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：初六鳴豫，志窮凶也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "《象》曰：初六鳴豫，志窮凶也。",
            "children": [
              {
                "type": "注",
                "text": "云初六，謂其以陰柔處下，而志意窮極，不勝其豫，至於鳴也，必驕肆而致凶矣。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：初六鳴豫，志窮凶也。",
            "children": [
              {
                "type": "注",
                "text": " 窮，謂滿極。"
              }
            ]
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：初六鳴豫，志窮凶也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：鳴豫者，處豫之初，而獨得應於四，逸豫之甚，是聲鳴于豫。但逸樂之極，過則淫荒。獨得於樂，所以凶也。"
                  },
                  {
                    "type": "句",
                    "value": "《象》曰「初六鳴豫，志窮凶」者，釋鳴豫之義。而初時鳴豫，後則樂志窮盡，故為凶也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：不終日，貞吉，以中正也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：不終日貞吉，以中正也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "《象》曰：不終日，貞吉，以中正也。",
            "children": [
              {
                "type": "注",
                "text": "能不終日而貞且吉者，以有中正之德也。中正故其守堅而能辨之早、去之速。爻言六二處豫之道，為教之意深矣。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：不終日，貞吉，以中正也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：不終日貞吉，以中正也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「介於石」者，得位履中，安夫貞正，不苟求逸豫，上交不諂，下交不瀆，知幾事之初始，明禍福之所生，不苟求逸豫，守志耿介似於石。然見幾之速，不待終竟一日，去惡修善，恒守正得吉也。"
                  },
                  {
                    "type": "句",
                    "value": "《象》曰「不終日貞吉，以中正」者，釋貞吉之義，所以見其惡事，即能離去，不待終日守正吉者，以此六二居中守正，順不苟從，豫不違中，故不須待其一日，終守貞吉也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：盱豫有悔，位不當也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：盱豫有悔，位不當也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "《象》曰：盱豫有悔，位不當也。",
            "children": [
              {
                "type": "注",
                "text": "自處不當，失中正也，是以進退有悔。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：盱豫有悔，位不當也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：盱豫有悔，位不當也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「盱豫悔」者，六三履非其位，上承動豫之主。盱謂睢盱。睢盱者，喜說之貌。若睢盱之求豫，則悔吝也。「遲有悔」者，居豫之時，若遲停不求於豫，亦有悔也。"
                  },
                  {
                    "type": "句",
                    "value": "《象》曰「盱豫有悔，位不當」者，解其「盱豫有悔」之義，以六三居不當位，進退不得其所，故「盱豫有悔」。但《象》載經文，多從省略。經有「盱豫有悔」、「遲有悔」，兩文具載，《象》唯云「盱豫有悔」，不言遲者，略其文也。故直云「盱豫」。舉其欲進，略云有悔，舉其遲也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：由豫，大有得，志大行也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：由豫大有得，志大行也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "《象》曰：由豫，大有得，志大行也。",
            "children": [
              {
                "type": "注",
                "text": "由己而致天下於樂豫，故為大有得，謂其志得大行也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：由豫，大有得，志大行也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：由豫，大有得，志大行也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「由豫大有得」者，處豫之時，居動之始，獨體陽爻，為眾陰之所從，莫不由之以得其豫，故云「由豫」也。「大有得」者，眾陰皆歸，是大有所得。「勿疑朋盍簪」者，盍，合也。簪，疾也。若能不疑於物，以信待之，則眾陰群朋合聚而疾來也。"
                  },
                  {
                    "type": "句",
                    "value": "《象》曰「由豫，大有得，志大行」者，釋「由豫大有得」之意。眾陰既由之而豫，大有所得，是志意大行也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：六五貞疾，乘剛也。恒不死，中未亡也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：六五貞疾，乘剛也；恒不死，中未亡也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "《象》曰：六五貞疾，乘剛也；恒不死，中未亡也。",
            "children": [
              {
                "type": "注",
                "text": "貞而疾，由乘剛，為剛所逼也。恒不死，中之尊位未亡也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：六五貞疾，乘剛也。恒不死，中未亡也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：六五貞疾，乘剛也。恒不死，中未亡也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「貞疾，恒不死」者，四以剛動為豫之主，專權執制，非合己所乘，故不敢與四爭權。而又居中處尊，未可得亡滅之，是以必常至於貞疾，恒得不死而巳。"
                  },
                  {
                    "type": "句",
                    "value": "《象》曰「六五貞疾乘剛」者，解「貞疾」之義。以乘九四之剛，故正得其疾，恒不死也。「中未亡」者，以其居中處尊，未可亡滅之也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：冥豫在上，何可長也？"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：冥豫在上，何可長也！"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "《象》曰：冥豫在上，何可長也？",
            "children": [
              {
                "type": "注",
                "text": "昏冥於豫，至於終極，災咎行及矣。其可長然乎？當速渝也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：冥豫在上，何可長也？"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：冥豫在上，何可長也？",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：處動豫之極，極豫盡樂，乃至於冥昧之豫而成就也。如俾晝作夜，不能休已，滅亡在近。有渝无咎者，渝，變也。若能自思改變，不為冥豫，乃得无咎也。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "豫，《序卦》：｢有大而能謙必豫，故受之以豫。｣承二卦之義而為次也，有既大而能謙，則有豫樂也。豫者，安和悅樂之義。為卦震上坤下，順動之象。動而和順，是以豫也。九四為動之主，上下群陰所共應也，坤又承之以順，是以動而上下順應，故為和豫之義。以二象言之，雷出於地上。陽始潛閉於地中，及其動而出地，奮發其聲，通暢和豫，故為豫也。"
      }
    ]
  ]
}