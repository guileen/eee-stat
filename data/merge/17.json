{
  "name": "隨",
  "down": "震",
  "up": "兌",
  "guaci": {
    "jijie": [
      {
        "type": "句",
        "value": "隨，元亨利貞，无咎。"
      }
    ],
    "wangzhu": [
      {
        "type": "句",
        "value": "隨，元亨利貞，无咎。"
      }
    ],
    "ycz": [
      {
        "type": "句",
        "value": "隨，元亨利貞，无咎。",
        "children": [
          {
            "type": "注",
            "text": "隨之道，可以致大亨也。君子之道，為眾所隨，與己隨於人，及臨事擇所隨，皆隨也。隨得其道，則可以致大亨也。凡人君之從善，臣下之奉命，學者之徙義，臨事而從長，皆隨也。隨之道，利在於貞正，隨得其正，然後能大亨而无咎。失其正則有咎矣，豈能亨乎？"
          }
        ]
      }
    ],
    "zx": [
      {
        "type": "句",
        "value": "隨，元亨，利貞，无咎。",
        "children": [
          {
            "type": "注",
            "text": " 隨，從也。以卦變言之，本自困卦九來居初，又自噬嗑九來居五，而自未濟來者，兼此二變，皆剛來隨柔之義，以二體言之，為此動而彼說，亦隨之義，故為隨。己能隨物，物來隨己，彼此相從，其通易矣，故其占為元亨。然必利於貞，乃得无咎。若所隨不貞，則雖大亨而不免於有咎矣。《春秋傳》：「穆姜曰：有是四德，隨而无咎；我皆无之，豈隨也哉？」今按四德雖非本義，然其下云云，深得占法之意。"
          }
        ]
      }
    ],
    "zhengyi": [
      {
        "type": "句",
        "value": "隨，元亨利貞，无咎。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：元亨者，於相隨之世，必大得亨通。若其不大亨通，則无以相隨，逆於時也。利貞者，相隨之體，須利在得正。隨而不正，則邪僻之道，必須利貞也。无咎者，有此四德，乃无咎。以茍相從，涉於朋黨，故必須四德乃无咎也。凡卦有四德者，或其卦當時之義，即有四德，如乾、坤、屯、臨、无妄，此五卦之時，即能四德備具。其隨卦以惡相隨，則不可也。有此四德乃无咎，无此四德則有咎也。與前五卦其義稍別。其《革卦》「已日乃孚」有四德，若不「已日乃孚」，則无四德，與乾、坤、屯、臨、无妄、隨其義又別。若當卦之時，其卦雖美，未有四德。若行此美，方得在後始致四德者，于卦則不言其德也。若謙、泰及復之等，德義既美，行之不已，久必致此四德。但當初之時，其德未具，故卦不顯四德也。其諸卦之三德已下，其義大略亦然也。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：隨，剛來而下柔，動而悅，隨。"
        },
        {
          "type": "句",
          "value": "大亨貞，无咎。",
          "children": [
            {
              "type": "释文",
              "text": "大亨貞，本又作大亨利貞。 "
            }
          ]
        },
        {
          "type": "句",
          "value": "而天下隨時，",
          "children": [
            {
              "type": "释文",
              "text": "而天下隨時，王肅本作隨之。 "
            }
          ]
        },
        {
          "type": "句",
          "value": "隨時之義大矣哉。",
          "children": [
            {
              "type": "释文",
              "text": "隨時之義，王肅本作隨之時義。 "
            }
          ]
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：隨，剛來而下柔，動而說，隨。 大亨貞无咎，而天下隨時。隨時之義大矣哉！",
          "children": [
            {
              "type": "注",
              "text": "震剛而兌柔也。以剛下柔，動而之說，乃得隨也。為隨而不大通，逆於時也；相隨而不為利正，災之道也。故大通利貞，乃得无咎也。為隨而令大通利貞，得於時也，得時則天下隨之矣。隨之所施，唯在於時也。時異而不隨，否之道也，故隨時之義大矣哉。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "《彖》曰：隨，剛來而下柔，動而說，隨。"
        },
        {
          "type": "句",
          "value": "大亨貞，无咎，而天下隨時。",
          "children": [
            {
              "type": "注",
              "text": "卦所以為隨，以剛來而下柔，動而說也，謂乾之上九來居坤之下，坤之初六往居乾之上，以陽剛來下於陰柔，是以上下下，以貴下賤，能如是，物之所說隨也。又下動而上說，動而可說也，所以隨也。如是則可大亨而得正，能大亨而得正，則為无咎。不能亨，不得正，則非可隨之道，豈能使天下隨之乎？天下所隨者時也，故云天下隨時。"
            }
          ]
        },
        {
          "type": "句",
          "value": "隨時之義大矣哉！",
          "children": [
            {
              "type": "注",
              "text": "君子之道，隨時而動，從宜適變，不可為典要，非造道之深，知幾能權者，不能與於此也。故讚之曰：｢隨時之義大矣哉！｣凡贊之者，欲人知其義之大，玩而識之也。此贊隨時之義大，與豫等諸卦不同，諸卦時與義是兩事。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：隨，剛來而下柔，動而說，隨。",
          "children": [
            {
              "type": "注",
              "text": " 下，遐嫁反。說，音悅。以卦變、卦德釋卦名義。"
            }
          ]
        },
        {
          "type": "句",
          "value": "大亨，貞无咎，而天下隨時。",
          "children": [
            {
              "type": "注",
              "text": " 王肅本時作之，今當從之。釋卦辭，言能如是，則天下之所從也。"
            }
          ]
        },
        {
          "type": "句",
          "value": "隨時之義大矣哉。",
          "children": [
            {
              "type": "注",
              "text": " 王肅本時字在之字下，今當從之。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：隨，剛來而下柔，動而說，隨。大亨貞无咎，而天下隨時。隨時之義大矣哉！",
          "children": [
            {
              "type": "注",
              "text": "震剛而兌柔也，以剛下柔，動而之說，乃得隨也。為隨而不大通，逆於時也。相隨而不為利正，災之道也。故大通利貞，乃得无咎也。為隨而令大通利貞，得於時也，得時則天下隨之矣。隨之所施，唯在於時也。時異而不隨，否之道也，故隨時之義大矣哉！"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「隨剛來而下柔，動而說，隨」者，此釋隨卦之義。所以致此隨者，由剛來而下柔。剛謂震也，柔謂兌也。震處兌下，是剛來下柔。震動而兌說，既能下人，動則喜說，所以物皆隨從也。「大亨貞无咎而天下隨時」者，以有大亨貞正，无有咎害，而天下隨之，以正道相隨，故隨之者廣。若不以大亨貞无咎，而以邪僻相隨，則天下不從也。隨時之義大矣哉，若以元亨利貞，則天下隨從，即隨之義意廣大矣哉，謂隨之初始，其道未弘，終久義意而美大也。特云「隨時」者，謂隨其時節之義，謂此時宜行元亨利貞，故云「隨時」也。"
                },
                {
                  "type": "句",
                  "value": "注云「震剛」至「矣哉」！　正義曰：為隨而不大通，逆於時也。物既相隨之時，若王者不以廣大開通，使物閉塞，是違逆於隨從之時也。「相隨而不為利，正災之道」者，凡物之相隨，多曲相朋附，不能利益於物，守其正直，此則小人之道長，災禍及之，故云災之道也。「隨之所施，唯在于時」者，隨時之義，言隨時施設，唯在於得時。若能大通利貞，是得時也。若不能大通利貞，是失時也。「時異而不隨，否之道」者，凡所遇之時，體无恒定，或值不動之時，或值相隨之時，舊來恒往，今須隨從。時既殊異於前，而不使物相隨，則是否塞之道，當須可隨則隨，逐時而用，所利則大，故云「隨時之義大矣哉」！"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，官有渝，貞吉。出門交有功。",
            "children": [
              {
                "type": "释文",
                "text": "官有，蜀才作館有。"
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，官有渝，貞吉，出門交有功。",
            "children": [
              {
                "type": "注",
                "text": "居隨之始，上无其應，无所偏係，動能隨時，意无所主者也。隨不以欲，以欲隨宜者也。故官有渝變，隨不失正也。出門无違，何所失哉！"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九，官有渝，貞吉，出門交有功。",
            "children": [
              {
                "type": "注",
                "text": "九居隨時而震體且動之主，有所隨者也。官，主守也。既有所隨，是其所主守有變易也，故曰｢官有渝，貞吉｣，所隨得正則吉也。有渝而不得正，乃過動也。出門交有功：人心所從，多所親愛者也。常人之情，愛之則見其是，惡之則見其非，故妻孥之言雖失而多從，所憎之言雖善為惡也。苟以親愛而隨之，則是私情所與，豈合正理，故出門而交則有功也。出門謂非私暱，交不以私，故其隨當而有功。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，官有渝，貞吉。出門交有功。",
            "children": [
              {
                "type": "注",
                "text": " 卦以物隨為義，爻以隨物為義。初九以陽居下，為震之主，卦之所以為隨者也。既有所隨，則有所偏主而變其常矣，惟得其正則吉。又當出門以交，不私其隨，則有功也。故其象占如此，亦因以戒之。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，官有渝，貞吉。出門交有功。",
            "children": [
              {
                "type": "注",
                "text": "居隨之始，上无其應，无所偏係，動能隨時，意无所主者也。隨不以欲，以欲隨宜者也。故官有渝變，隨不失正也。出門无違，何所失哉！"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，係小子，失丈夫。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，係小子，失丈夫。",
            "children": [
              {
                "type": "注",
                "text": "陰之為物，以處隨世，不能獨立，必有係也。居隨之時，體分柔弱，而以乘失剛動，豈能秉志，違於所近，隨此失彼，弗能兼與。五處己上，初處己下，故曰係小子，失丈夫也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，係小子，失丈夫。",
            "children": [
              {
                "type": "注",
                "text": "二應五而比初，隨先於近，柔不能固守，故為之戒云：若係小子，則失丈夫也。初陽在下，小子也；五正應在上，丈夫也。二若志係於初，則失九五之正應，是失丈夫也。係小子而失丈夫，舍正應而從不正，其咎大矣。二有中正之德，非必至如是也，在隨之時，當為之戒也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，係小子，失丈夫。",
            "children": [
              {
                "type": "注",
                "text": " 初陽在下而近，五陽正應而遠，二陰柔不能自守以須正應，故其象如此，凶吝可知，不假言矣。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，係小子，失丈夫。",
            "children": [
              {
                "type": "注",
                "text": "陰之為物，以處隨世，不能獨立，必有係也。居隨之時，體於柔弱，而以乘夫剛動，豈能秉志，違於所近。隨此失彼，弗能兼與。五處己上，初處己下，故曰「係小子，失丈夫」也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，係丈夫，失小子，隨有求得，利居貞。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，係丈夫，失小子，隨有求得，利居貞。",
            "children": [
              {
                "type": "注",
                "text": "陰之為物，以處隨世，不能獨立，必有係也。隨體下卦，二已據初，將何所附？故舍初係四，志在丈夫。四俱无應，亦欲於己隨之，則得其所求矣，故曰隨有求得也。應非其正，以係於人，何可以妄，故利居貞也。初處己下，四處己上，故曰係丈夫，失小子也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，係丈夫，失小子，隨有求得，利居貞。",
            "children": [
              {
                "type": "注",
                "text": "丈夫九四也，小子初也。陽之在上者丈夫也，居下者小子也。三雖與初同體，而切近於四，故係於四也。大抵陰柔不能自立，常親係於所近者。上係於四，故下失於初，舍初從上，得隨之宜也，上隨則善也。如昏之隨明，事之從善，上隨也。背是從非，舍明逐暗，下隨也。四亦无應，无隨之者也，近得三之隨，必與之親善。故三之隨四，有求必得也。人之隨於上，而上與之，是得所求也。又凡所求者可得也。雖然，固不可非理枉道以隨於上，苟取愛說以遂所求。如此，乃小人邪諂趨利之為也，故云利居貞。自處於正，則所謂有求而必得者，乃正事君子之隨也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，係丈夫，失小子，隨有求得，利居貞。",
            "children": [
              {
                "type": "注",
                "text": " 丈夫，謂九四。小子，亦謂初也。三近係四而失於初，其象與六二正相反。四陽當任而己隨之，有求必得，然非正應，故有不正而為邪媚之嫌。故其占如此，而又戒以居貞也。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，係丈夫，失小子。隨有求得，利居貞。",
            "children": [
              {
                "type": "注",
                "text": "陰之為物，以處隨世，不能獨立，必有係也。雖體下卦，二已據初，將何所附？故舍初係四，志在丈夫。四俱无應，亦欲於己隨之，則得其所求矣，故曰「隨有求得」也。應非其正，以係於人，何可以妄？故利居貞也。初處己下，四處己上，故曰「係丈夫，失小子」也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "九四，隨有獲，貞凶。有孚在道以明，何咎。"
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，隨有獲，貞凶，有孚在道以明，何咎。",
            "children": [
              {
                "type": "注",
                "text": "處說之初，下據二陰，三求係己，不距則獲，故曰隨有獲也。居於臣地，履非其位，以擅其民，失於臣道，違正者也，故曰貞凶。體剛居說，而得民心，能幹其事，而成其功者也。雖違常義，志在濟物，心存公誠，著信在道，以明其功，何咎之有！"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "九四，隨有獲，貞凶。有孚，在道，以明，何咎？",
            "children": [
              {
                "type": "注",
                "text": "九四以陽剛之才，處臣位之極，若於隨有獲，則雖正亦凶。有獲，謂得天下之心隨於己。為臣之道，當使恩威一出於上，眾心皆隨於君。若人心從己，危疑之道也，故凶。居此地者奈何？唯孚誠積於中，動為合於道，以明哲處之，則又何咎？古之人有行之者，伊尹、周公、孔明是也，皆德及於民，而民隨之。其得民之隨，所以成其君之功，致其國之安，其至誠存乎中，是有孚也；其所施為无不中道，在道也；唯其明哲，故能如是以明也，復何過咎之有？是以下信而上不疑，位極而无逼上之嫌，勢重而无專強之過。非聖人大賢，則不能也。其次如唐之郭子儀，威震主而主不疑，亦由中有誠孚而處无甚失也，非明哲能如是乎？"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，隨有獲，貞凶，有孚在道，以明，何咎？",
            "children": [
              {
                "type": "注",
                "text": " 九四以剛居上之下，與五同德，故其占隨而有獲。然勢陵於五，故雖正而凶。惟有孚在道而明，則上安而下從之，可以无咎也。占者當時之任，宜審此戒。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，隨有獲，貞凶。有孚在道以明，何咎？",
            "children": [
              {
                "type": "注",
                "text": "處說之初，下據二陰，三求係己，不距則獲，故曰「隨有獲」也。居於臣地，履非其位，以擅其民，失於臣道，違正者也，故曰「貞凶」。體剛居說而得民心，能幹其事，而成其功者也。雖為常義，志在濟物，心有公誠，著信在道，以明其功，何咎之有？"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "九五，孚于嘉吉。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "九五，孚于嘉，吉。",
            "children": [
              {
                "type": "注",
                "text": "履正居中，而處隨世，盡隨時之宜，得物之誠，故嘉吉也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "九五，孚于嘉，吉。",
            "children": [
              {
                "type": "注",
                "text": "九五居尊得正而中實，是其中誠在於隨善，其吉可知。嘉，善也。自人君至於庶人，隨道之吉，唯在隨善，而已下應二之正中，為隨善之義。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "九五，孚于嘉，吉。",
            "children": [
              {
                "type": "注",
                "text": " 陽剛中正，下應中正，是信于善也。占者如是，其吉宜矣。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "九五，孚于嘉，吉。",
            "children": [
              {
                "type": "注",
                "text": "履正居中，而處隨世，盡隨時之宜，得物之誠，故嘉吉也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六：拘係之，乃從維之，王用亨于西山。",
            "children": [
              {
                "type": "释文",
                "text": "用亨，許庚反，通也。陸，許兩反。"
              },
              {
                "type": "集解",
                "list": [
                  {
                    "text": "陸績曰：亨，祭也。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，拘係之乃從，維之，王用亨于西山。",
            "children": [
              {
                "type": "注",
                "text": "隨之為體，陰順陽者也。最處上極，不從者也。隨道已成，而特不從，故拘繫之乃從也。率土之濱，莫非王臣，而為不從，王之所討也，故維之，王用亨于西山也，兌為西方，山者，途之險隔也。處西方而為不從，故王用通于西山。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六，拘係之，乃從維之，王用亨于西山。",
            "children": [
              {
                "type": "注",
                "text": "上六以柔順而居隨之極，極乎隨者也。拘係之，謂隨之極，如拘持縻係之。乃從維之，又從而維繫之也，謂隨之固結如此。王用亨於西山，隨之極如是。昔者太王用此道，亨王業于西山。太王避狄之難，去豳來岐，豳人老稚扶攜以隨之如歸市，蓋其人心之隨，固結如此，用此故能亨盛其王業於西山。西山，岐山也。周之王業，蓋興於此。上居隨極，固為太過，然在得民之隨，與隨善之固，如此乃為善也，施於他則過矣。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，拘係之，乃從維之。王用亨于西山。",
            "children": [
              {
                "type": "注",
                "text": " 居隨之極，隨之固結而不可解者也。誠意之極，可通神明，故其占為王用亨于西山。亨，亦當作祭享之享。自周而言，岐山在西，凡筮祭山川者得之。其誠意如是，則吉也。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，拘係之乃從，維之，王用亨于西山。",
            "children": [
              {
                "type": "注",
                "text": "隨之為體，陰順陽者也。最處上極，不從者也。隨道已成，而特不從，故拘係之乃從也。率土之濱，莫非王臣，而為不從，王之所討也，故維之，王用亨于西山也。兌為西方，山者，途之險隔也。處西方而為不從，故王用通于西山。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：澤中有雷，隨。君子以嚮晦入宴息。",
          "children": [
            {
              "type": "释文",
              "text": "以嚮本又作向，許亮反。王肅本作鄉，音同。入宴，徐烏練反，王肅烏顯反。 "
            },
            {
              "type": "集解",
              "list": [
                {
                  "text": "鄭康成曰：晦，宴也，猶人君既夕之後入於宴寢而止息。",
                  "book": "［疏］"
                }
              ]
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：澤中有雷，隨；君子以嚮晦入宴息。",
          "children": [
            {
              "type": "注",
              "text": "澤中有雷，動說之象也。物皆說隨，可以无為，不勞明鑒，故君子嚮晦入宴息也。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "《象》曰：澤中有雷，隨，君子以嚮晦入宴息。",
          "children": [
            {
              "type": "注",
              "text": "雷震於澤中，澤隨震而動，為隨之象。君子觀象以隨時而動。隨時之宜，萬事皆然，取其最明且近者言之。君子以嚮晦入宴息：君子晝則自強不息，及嚮昏晦，則入居於內，宴息以安其身，起居隨時，適其宜也。《禮》：君子晝不居內，夜不居外，隨時之道也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：澤中有雷，隨，君子以嚮晦入宴息。",
          "children": [
            {
              "type": "注",
              "text": " 雷藏澤中，隨時休息。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：澤中有雷，隨，君子以嚮晦入宴息。",
          "children": [
            {
              "type": "注",
              "text": "澤中有雷，動說之象也。物皆說隨，可以无為，不勞明鑒。故君子向晦入宴息也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：《說卦》云：「動萬物者莫疾乎雷，說萬物者莫說乎澤。故《注》云：「澤中有雷，動說之象也。」「君子以嚮晦入宴息」者，明物皆說豫相隨，不勞明鑒，故君子象之。鄭玄云：「晦，宴也。猶人君既夕之後，入於宴寢而止息。」"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：官有渝，從正吉也。出門交有功，不失也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：官有渝，從正吉也。出門交有功，不失也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "《象》曰：官有渝，從正吉也。",
            "children": [
              {
                "type": "注",
                "text": "既有隨而變，必所從得正則吉也。所從不正，則有悔吝。"
              }
            ]
          },
          {
            "type": "句",
            "value": "出門交有功，不失也。",
            "children": [
              {
                "type": "注",
                "text": "出門而交，非牽於私，其交必正矣，正則无失而有功。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：官有渝，從正吉也。出門交有功，不失也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：官有渝，從正吉也。出門交有功，不失也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「官有渝」者，官謂執掌之職。人心執掌，與官同稱，故人心所主，謂之官。渝，變也。此初九既无其應，无所偏係，可隨則隨，是所執之志有能渝變也。唯正是從，故貞吉也。「出門交有功」者，所隨不以私欲，故見善則往隨之，以此出門，交獲其功。"
                  },
                  {
                    "type": "句",
                    "value": "《象》曰「官有渝從正吉」者，釋官有渝之義。所執官守正，能隨時渝變，以見貞正則往隨從，故云從正吉。「出門交有功不失」者，釋「交有功」之義。以所隨之處，不失正道，故出門即有功也。"
                  },
                  {
                    "type": "句",
                    "value": "注云「居隨」至「失哉」。　正義曰：言「隨不以欲，以欲隨宜」者，若有其應，則有私欲，以无偏應，是所隨之事不以私欲，有正則從，是以欲隨其所宜。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：係小子，弗兼與也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：係小子，弗兼與也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "《象》曰：係小子，弗兼與也。",
            "children": [
              {
                "type": "注",
                "text": "人之所隨，得正則遠邪，從非則失是，无兩從之理。二苟係初，則失五矣，弗能兼與也。所以戒人從正當專一也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：係小子，弗兼與也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：係小子，弗兼與也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：小子謂初九也，丈夫謂九五也。初九處卑，故稱小子。五居尊位，故稱丈夫。六二既是陰柔，不能獨立所處，必近係屬初九，故云「係小子」。既屬初九，則不得往應於五，故云「失丈夫」也。"
                  },
                  {
                    "type": "句",
                    "value": "《象》曰「係小子，弗兼與」者，釋係小子之意。既隨此初九，則失彼九五丈夫，是不能兩處兼有，故云弗兼與也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：係丈夫，志舍下也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：係丈夫，志舍下也。",
            "children": [
              {
                "type": "注",
                "text": "下，謂初也。"
              }
            ]
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "《象》曰：係丈夫，志舍下也。",
            "children": [
              {
                "type": "注",
                "text": "既隨於上，則是其志舍下而不從也。舍下而從上，舍卑而從高也，於隨為善矣。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：係丈夫，志捨下也。",
            "children": [
              {
                "type": "注",
                "text": " 舍，音捨。"
              }
            ]
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：係丈夫，志舍下也。",
            "children": [
              {
                "type": "注",
                "text": "下謂初也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：六三陰柔，近於九四，是係於丈夫也。初九既被六二之所據，六三不可復往從之，是失小子也。「隨有求得」者，三從往隨於四，四亦更无他應。己往隨於四，四不能逆己，是三之所隨，有求而皆得也。「利居貞」者，己非其正，以係於人，不可妄動，唯利在俱處守正，故云「利居貞也」。"
                  },
                  {
                    "type": "句",
                    "value": "《象》曰「係丈夫，志舍下」者，釋「係丈夫」之義。六三既係九四之丈夫，志意則舍下之初九也。"
                  },
                  {
                    "type": "句",
                    "value": "注云「陰之」至「小子也」。　正義曰：「四俱无應」者，三既无應，四亦无應，是四與三俱无應也。此六二、六三因陰陽之象，假丈夫、小子以明人事，餘无義也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：隨有獲，其義凶也。"
          },
          {
            "type": "句",
            "value": "有孚在道，明功也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：隨有獲，其義凶也；有孚在道，明功也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "《象》曰：隨有獲，其義凶也。有孚在道，明功也。",
            "children": [
              {
                "type": "注",
                "text": "居近君之位而有獲，其義固凶。能有孚而在道，則无咎，蓋明哲之功也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：隨有獲，其義凶也。有孚在道，明功也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：隨有獲，其義凶也。有孚在道，明功也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「隨有獲」者，處說之初，下據二陰，三求係己，不距則獲，故曰隨有獲也。貞凶者，居於臣地，履非其位，以擅其民，失於臣道，違其正理，故貞凶也。「有孚在道以明，何咎」者，體剛居說而得民心，雖違常義，志在濟物，心存公誠，著信在於正道，有功以明，更有何咎？故云「有孚在道以明，何咎」也。"
                  },
                  {
                    "type": "句",
                    "value": "《象》曰「隨有獲其義凶」者，釋「隨有獲貞凶」之意。九四既有六三、六二，獲得九五之民，為臣而擅君之民，失於臣義，是以宜其凶也。「有孚在道明功」者，釋「以明何咎」之義。既能著信在于正道，是明立其功，故无咎也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：孚于嘉吉，位正中也。",
            "children": [
              {
                "type": "释文",
                "text": "位正中也，本作中正。 "
              }
            ]
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：孚于嘉吉，位正中也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "《象》曰：孚于嘉吉，位正中也。",
            "children": [
              {
                "type": "注",
                "text": "處正中之位，由正中之道，孚誠所隨者正中也，所謂嘉也，其吉可知。所孚之嘉，謂六二也。隨以得中為善，隨之所防者過也，蓋心所說隨，則不知其過矣。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：孚于嘉吉，位正中也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：孚于嘉，吉，位正中也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「孚于嘉，吉」者，嘉，善也。履中居正，而處隨世，盡隨時之義，得物之誠信，故獲美善之吉也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：拘係之，上窮也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：拘係之，上窮也。",
            "children": [
              {
                "type": "注",
                "text": "處于上極，故窮也。"
              }
            ]
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "《象》曰：拘係之，上窮也。",
            "children": [
              {
                "type": "注",
                "text": "隨之固如拘繫維持，隨道之窮極也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：拘係之，上窮也。",
            "children": [
              {
                "type": "注",
                "text": " 窮，極也。"
              }
            ]
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：拘係之，上窮也。",
            "children": [
              {
                "type": "注",
                "text": "處于上極，故窮也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：最處上極，是不隨從者也。隨道已成而特不從，故須拘係之，乃始從也。「維之王用亨于西山」者，若欲維係此上六，王者必須用兵，通于西山險難之處，乃得拘係也。山謂險阻，兌處西方，故謂西山。令有不從，必須維係，此乃王者必須用兵通於險阻之道，非是意在好刑，故曰「王用亨于西山。」"
                  },
                  {
                    "type": "句",
                    "value": "《象》曰「拘係之，上窮」者，釋「拘係」之義。所以須拘係者，以其在上而窮極，不肯隨從故也。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "隨，《序卦》：｢豫必有隨，故受之以隨。｣夫悅豫之道，物所隨也，隨所以次豫也。為卦，兌上震下，兌為說，震為動，說而動，動而說，皆隨之義。女隨人者也，以少女從長男，隨之義也。又震為雷，兌為澤，雷震於澤中，澤隨而動，隨之象也。又以卦變言之，乾之上來居坤之下，坤之初往居乾之上，陽來下於陰也。以陽下陰，陰必說隨，為隨之義。凡成卦，既取二體之義，又有取爻義者，復有更取卦變之義者，如隨之取義，尤為詳備。"
      }
    ]
  ]
}