{
  "name": "蠱",
  "down": "巽",
  "up": "艮",
  "guaci": {
    "jijie": [
      {
        "type": "句",
        "value": "蠱，元亨。",
        "children": [
          {
            "type": "释文",
            "text": "蠱，音古，徐又姬祖反，一音故。 "
          }
        ]
      },
      {
        "type": "句",
        "value": "利涉大川。先甲三日，後甲三日。",
        "children": [
          {
            "type": "集解",
            "list": [
              {
                "text": "鄭康成曰：甲者造作新令之日，甲前三日，取改過自新，故用辛也。甲後三，取丁寧之義，故用丁也。　褚氏何氏周氏同。",
                "book": "［并疏］"
              }
            ]
          }
        ]
      }
    ],
    "wangzhu": [
      {
        "type": "句",
        "value": "蠱，元亨，利涉大川。先甲三日，後甲三日。"
      }
    ],
    "ycz": [
      {
        "type": "句",
        "value": "蠱，元亨，利涉大川。",
        "children": [
          {
            "type": "注",
            "text": "既蠱則有復治之理。自古治必因亂，亂則開治，理自然也。如卦之才以治蠱，則能致元亨也。蠱之大者，濟時之艱難險阻也，故曰利涉大川。 "
          }
        ]
      },
      {
        "type": "句",
        "value": "先甲三日，後甲三日。",
        "children": [
          {
            "type": "注",
            "text": "甲，數之首，事之始也，如辰之甲乙。甲第，甲令，皆謂首也，事之端也。治蠱之道，當思慮其先後三日，蓋推原先後，為救弊可久之道。先甲謂先於此，究其所以然也。後甲謂後於此，慮其將然也。一日二日至於三日，言慮之深，推之遠也。究其所以然，則知救之之道；慮其將然，則知備之之方。善救則前弊可革，善備則後利可久，此古之聖王所以新天下而垂後世也。後之治蠱者，不明聖人先甲後甲之誡，慮淺而事近，故勞於救世而亂不革，功未及成而弊已生矣。甲者事之首，庚者變更之首。制作政教之類，則云甲，舉其首也。發號施令之事，則云庚，庚猶更也，有所更變也。 "
          }
        ]
      }
    ],
    "zx": [
      {
        "type": "句",
        "value": "蠱，元亨，利涉大川。先甲三日，後甲三日。",
        "children": [
          {
            "type": "注",
            "text": " 先，息薦反。後，胡豆反。蠱，壞極而有事也。其卦艮剛居上，巽柔居下，上下不交。下卑巽而上苟止，故其卦為蠱。或曰，剛上柔下，謂卦變自賁來者，初上二下，自井來者，五上上下，自既濟來者兼之，亦剛上而柔下，皆所以為蠱也。蠱壞之極，亂當復治，故其占為元亨，而利涉大川。甲，日之始，事之端也。先甲三日，辛也，後甲三日，丁也。前事過中而將壞，則可自新以為後事之端，而不使至於大壞，後事方始而尚新。然更當致其丁寧之意，以監其前事之失，而不使至於速壞。聖人之戒深也。"
          }
        ]
      }
    ],
    "zhengyi": [
      {
        "type": "句",
        "value": "蠱，元亨，利涉大川。先甲三日，後甲三日。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：蠱者事也。有事營為，則大得亨通。有為之時，利在拯難，故利涉大川也。「先甲三日，後甲三日」者，甲者創制之令，既在有為之時，不可因仍舊令。今用創制之令以治於人，人若犯者，未可即加刑罰，以民未習，故先此宣令之前三日，殷勤而語之，又於此宣令之後三日，更丁寧而語之，其人不從，乃加刑罰也。其褚氏、何氏、周氏等並同鄭義，以為甲者造作新令之日，甲前三日，取改過自新，故用辛也。後三日，取丁寧之義，故用丁也。今案：輔嗣《注》「甲者，創制之令」，不云創制之日。又《巽卦》九五「先庚三日，後庚三日」，輔嗣《注》「申命令謂之庚」。輔嗣又云：「甲、庚皆申命之謂」。則輔嗣不以甲為創制之日，而諸儒不顧輔嗣《注》旨，妄作異端，非也。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：蠱，剛上而柔下，巽而止，蠱。"
        },
        {
          "type": "句",
          "value": "蠱，元亨，而天下治也。利涉大川，往有事也。",
          "children": [
            {
              "type": "集解",
              "list": [
                {
                  "text": "褚氏曰：蠱者惑也，物既惑亂，終致損壞，當須有事也，有為治理也，故《序卦》云：蠱者事也，謂物蠱必有事，非謂訓蠱為事。",
                  "book": "［疏］"
                }
              ]
            }
          ]
        },
        {
          "type": "句",
          "value": "先甲三日，後甲三日，終則有始，天行也。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：蠱，剛上而柔下，",
          "children": [
            {
              "type": "注",
              "text": "上剛可以斷制，下柔可以施令。"
            }
          ]
        },
        {
          "type": "句",
          "value": "巽而止，蠱。",
          "children": [
            {
              "type": "注",
              "text": "既巽又止，不競爭也。有事而无競爭之患，故可以有為也。"
            }
          ]
        },
        {
          "type": "句",
          "value": "蠱，元亨而天下治也。",
          "children": [
            {
              "type": "注",
              "text": "有為而大亨，非天下治而何也？"
            }
          ]
        },
        {
          "type": "句",
          "value": "利涉大川，往有事也。先甲三日，後甲三日，終則有始，天行也。",
          "children": [
            {
              "type": "注",
              "text": "蠱者，有事而待能之時也。可以有為，其在此時矣。物已說隨，則待夫作制以定其事也。進德脩業，往則亨矣，故元亨，利涉大川也。甲者，創制之令也。創制不可責之以舊，故先之三日，後之三日，使令治而後乃誅也。因事申令，終則復始，若天之行，用四時也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "《彖》曰：蠱，剛上而柔下，巽而止，蠱。",
          "children": [
            {
              "type": "注",
              "text": "以卦變及二體之義而言。剛上而柔下，謂乾之初九上而為上九，坤之上六下而為初六也。陽剛，尊而在上者也，今往居於上；陰柔，卑而在下者也，今來居於下。男雖少而居上，女雖長而在下，尊卑得正，上下順理，治蠱之道也。由剛之上，柔之下，變而為艮巽。艮，止也。巽，順也。下巽而上止，止於巽順也。以巽順之道治蠱，是以元亨也。 "
            }
          ]
        },
        {
          "type": "句",
          "value": "蠱，元亨而天下治也。",
          "children": [
            {
              "type": "注",
              "text": "治蠱之道，如卦之才，則元亨而天下治矣。夫治亂者，苟能使尊卑上下之義正，在下者巽順，在上者能止齊安定之，事皆止於順，則何蠱之不治也？其道大善而亨也，如此則天下治矣。 "
            }
          ]
        },
        {
          "type": "句",
          "value": "利涉大川，往有事也。",
          "children": [
            {
              "type": "注",
              "text": "方天下壞亂之際，宜涉艱險以往而濟之，是往有所事也。 "
            }
          ]
        },
        {
          "type": "句",
          "value": "先甲三日，後甲三日，終則有始，天行也。",
          "children": [
            {
              "type": "注",
              "text": "夫有始則必有終，既終則必有始，天之道也。聖人知終始之道，故能原始而究其所以然，要終而備其將然，先甲後甲而為之慮，所以能治蠱而致元亨也。 "
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：蠱，剛上而柔下，巽而止，蠱。",
          "children": [
            {
              "type": "注",
              "text": " 以卦體、卦變、卦德釋卦名義，蓋如此，則積弊而至於蠱矣。"
            }
          ]
        },
        {
          "type": "句",
          "value": "蠱，元亨，而天下治也。利涉大川，往有事也。先甲三日，後甲三日，終則有始，天行也。",
          "children": [
            {
              "type": "注",
              "text": " 釋卦辭。治蠱至於元亨，則亂而復治之象也。亂之終，治之始，天運然也。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：蠱，剛上而柔下，",
          "children": [
            {
              "type": "注",
              "text": "上剛可以斷制，下柔可以施令。"
            }
          ]
        },
        {
          "type": "句",
          "value": "巽而止，蠱。",
          "children": [
            {
              "type": "注",
              "text": "既巽又止，不競爭也。有事而无競爭之患，故可以有為也。"
            }
          ]
        },
        {
          "type": "句",
          "value": "蠱，元亨而天下治也。",
          "children": [
            {
              "type": "注",
              "text": "有為而大亨，非天下治而何也？"
            }
          ]
        },
        {
          "type": "句",
          "value": "利涉大川，往有事也。先甲三日，後甲三日，終則有始，天行也。",
          "children": [
            {
              "type": "注",
              "text": "蠱者有事而待能之時也。可以有為，其在此時矣。物已說隨，則待夫作制以定其事也。進德脩業，往則亨矣。故「元亨，利涉大川」也。甲者，創制之令也。創制不可責之以舊，故先之三日，後之三日，使令治而後乃誅也。因事申令，終則復始，若天之行，用四時也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「剛上而柔下，巽而止蠱」者，此釋蠱卦之名，并明稱蠱之義也。以上剛能制斷，下柔能施令，巽順止靜，故可以有為也。褚氏云：「蠱者惑也。物既惑亂，終致損壞，當須有事也，有為治理也。故《序卦》云：蠱者事也。」謂物蠱必有事，非謂訓蠱為事，義當然也。"
                }
              ]
            }
          ]
        },
        {
          "type": "句",
          "value": "「蠱，元亨而天下治」者，釋元亨之義。以有為而得元亨，是天下治理也。"
        },
        {
          "type": "句",
          "value": "「利涉大川，往有事也」者，釋「利涉大川」也。蠱者有為之時，拔拯危難，往當有事，故利涉大川。此則假外象以喻危難也。「先甲三日，後甲三日，終則有始，天行」者，釋「先甲三日，後甲三日」之義也。民之犯令，告之已終，更復從始，告之殷勤不已，若天之行，四時既終，更復從春為始，象天之行，故云天行也。"
        },
        {
          "type": "句",
          "value": "注「蠱者」至「四時也」。　正義曰：「蠱者有事待能之時」者，物既蠱壞，須有事營為，所作之事，非賢能不可。故《經》云「幹父之蠱」，幹則能也。「甲者創制之令」者，甲為十日之首，創造之令為在後諸令之首，故以創造之令謂之為甲。故漢時謂令之重者謂之甲令，則此義也。「創制不可責之以舊」者，以人有犯令而致罪者，不可責之舊法，有犯則刑。故須先後三日，殷勤語之，使曉知新令，而後乃誅，誅謂兼通責讓之罪，非專謂誅殺也。"
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初六，幹父之蠱，有子考无咎。厲，終吉。",
            "children": [
              {
                "type": "释文",
                "text": "有子考无咎，絕句。周依馬王肅， 以考絕句。"
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，幹父之蠱，有子考无咎，厲終吉。",
            "children": [
              {
                "type": "注",
                "text": "處事之首，始見任者也。以柔巽之質，幹父之事，能承先軌，堪其任者也，故曰有子也。任為事首，能堪其事，考乃无咎也，故曰有子考无咎也。當事之首，是以危也，能堪其事，故終吉。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初六，幹父之蠱，有子，考无咎，厲終吉。",
            "children": [
              {
                "type": "注",
                "text": "初六雖居最下，成卦由之，有主之義。居內在下，而為主，子幹父蠱也。子幹父蠱之道，能堪其事，則為有子而其考得无咎，不然則為父之累，故必惕厲，則得終吉也。處卑而尸尊，事自當競畏以六之才，雖能巽順，體乃陰柔，在下无應，而主幹，非有能濟之義，若以不克幹而言，則其義甚小，故專言為子幹蠱之道，必克濟，則不累其父，能厲則可以終吉。乃備見為子幹蠱之大法也。 "
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初六，幹父之蠱，有子，考无咎，厲終吉。",
            "children": [
              {
                "type": "注",
                "text": " 幹，如木之幹，枝葉之所附而立者也。蠱者，前人已壞之緒，故諸爻皆有父母之象。子能幹之，則飭治而振起矣。初六，蠱未深而事易濟，故其占為有子則能治蠱，而考得无咎，然亦危矣。戒占者宜如是，又知危而能戒，則終吉也。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初六，幹父之蠱，有子考无咎，厲終吉。",
            "children": [
              {
                "type": "注",
                "text": "處事之首，始見任者也。以柔巽之質，幹父之事，能承先軌，堪其任者也，故曰有子也。任為事首，能堪其事，考乃无咎也，故曰有子考无咎也。當事之首，是以危也。能堪其事，故終吉。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，幹母之蠱，不可貞。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "九二，幹母之蠱，不可貞。",
            "children": [
              {
                "type": "注",
                "text": "居於內中，宜幹母事，故曰幹母之蠱也。婦人之性，難可全正，宜屈己剛，既幹且順，故曰不可貞也。幹不失中，得中道也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二，幹母之蠱，不可貞。",
            "children": [
              {
                "type": "注",
                "text": "九二陽剛，為六五所應，是以陽剛之才在下，而幹夫在上，陰柔之事也。故取子幹母蠱為義，以剛陽之臣輔柔弱之君，義亦相近。二巽體而處柔順義，為多幹母之蠱之道也。夫子之於母，當以柔巽輔導之，使得於義不順，而致敗蠱，則子之罪也。從容將順，豈无道乎。以婦人言之，則陰柔可知。若伸己剛陽之道，遽然矯拂，則傷恩，所害大矣。亦安能入乎。在乎屈己下意，巽順將承，使之身正事治而已。故曰：不可貞。謂不可貞固，盡其剛直之道如是乃中道也，又安能使之為甚高之事乎。若於柔弱之君，盡誠竭忠，致之於中道，則可矣，又安能使之大有為乎。且以周公之聖輔成王，成王非甚柔弱也。然能使之為成王而已。守成不失道，則可矣。固不能使之為羲黃堯舜之事也。二巽體而得中，是能巽順而得中道，合不可貞之義，得幹母蠱之道也。 "
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "九二，幹母之蠱，不可貞。",
            "children": [
              {
                "type": "注",
                "text": " 九二剛中，上應六五，子幹母蠱而得中之象，以剛承柔而治其壞，故又戒以不可堅貞。言當巽以入之也。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，幹母之蠱，不可貞。",
            "children": [
              {
                "type": "注",
                "text": "居於內中，宜幹母事，故曰幹母之蠱也。婦人之性難可全正，宜屈己剛。既幹且順，故曰不可貞也。幹不失中，得中道也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "九三，幹父之蠱，小有悔，无大咎。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "九三，幹父之蠱，小有悔，无大咎。",
            "children": [
              {
                "type": "注",
                "text": "以剛幹事，而无其應，故有悔也。履得其位，以正幹父，雖小有悔，終无大咎。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "九三，幹父之蠱，小有悔，无大咎。",
            "children": [
              {
                "type": "注",
                "text": "三以剛陽之才，居下之上，主幹者也。子幹父之蠱也。以陽處剛而不中，剛之過也。然而在巽體，雖剛過而不為无順，順事親之本也，又居得正，故无大過。以剛陽之才，克幹其事，雖以剛過而有小小之悔，終无大過咎也，然有小悔已，非善事親也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "九三，幹父之蠱，小有悔，无大咎。",
            "children": [
              {
                "type": "注",
                "text": " 過剛不中，故小有悔，巽體得正，故无大咎。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "九三，幹父之蠱，小有悔，无大咎。",
            "children": [
              {
                "type": "注",
                "text": "以剛幹事，而无其應，故有悔也。履得其位，以正幹父，雖小有悔，終无大咎。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，裕父之蠱，往見吝。",
            "children": [
              {
                "type": "集解",
                "list": [
                  {
                    "text": "馬融曰：裕，寬也。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，裕父之蠱，往見吝。",
            "children": [
              {
                "type": "注",
                "text": "體柔當位，幹不以剛，而以柔和，能裕先事者也。然无其應，往必不合，故曰往見吝。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四，裕父之蠱，往見吝。",
            "children": [
              {
                "type": "注",
                "text": "四以陰居陰，柔順之才也。所處得正，故為寬裕以處其父事者也。夫柔順之才而處正，僅能循常自守而已，若往幹過常之事，則不勝而見吝也。以陰柔而无應助，往安能濟。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，裕父之蠱，往見吝。",
            "children": [
              {
                "type": "注",
                "text": " 以陰居陰，不能有為，寬裕以治蠱之象也。如是，則蠱將日深，故往則見吝。戒占者不可如是也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，裕父之蠱，往見吝。",
            "children": [
              {
                "type": "注",
                "text": "體柔當位，幹不以剛，而以柔和，能裕先事者也。然无其應，往必不合，故曰往見吝。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，幹父之蠱，用譽。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，幹父之蠱，用譽。",
            "children": [
              {
                "type": "注",
                "text": "以柔處尊，用中而應，承先以斯，用譽之道也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，幹父之蠱，用譽。",
            "children": [
              {
                "type": "注",
                "text": "五居尊位，以陰柔之質當人君之幹而下應於九二，是能任剛陽之臣也。雖能下應剛陽之賢而倚任之，然己實陰柔，故不能為創始開基之事，承其舊業則可矣，故為幹父之蠱。夫創業垂統之事，非剛明之才則不能繼世之君，雖柔弱之資，茍能任剛賢，則可以為善繼而成令譽也，太甲成王，皆以臣而用譽也。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，幹父之蠱，用譽。",
            "children": [
              {
                "type": "注",
                "text": " 柔中居尊，而九二承之以德，以此幹蠱，可致聞譽，故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，幹父之蠱，用譽。",
            "children": [
              {
                "type": "注",
                "text": "以柔處尊，用中而應，承先以斯，用譽之道也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上九，不事王侯，高尚其事。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，不事王侯，高尚其事。",
            "children": [
              {
                "type": "注",
                "text": "最處事上，而不累於位，不事王侯，高尚其事也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九，不事王侯，高尚其事。",
            "children": [
              {
                "type": "注",
                "text": "上九居蠱之終，无繫應於下，處事之外，无所事之地也。以剛明之才，无應援而處无事之地，是賢人君子不偶於時而高潔自守，不累於世務者也，故云不事王侯，高尚其事，古之人有行之者，伊尹、太公望之始，曾子、子思之徒是也。不屈道以徇時，既不得施設於天下，則自善其身，尊高敦尚其事，守其志節而已。士之自高尚，亦非一道，有懷抱道德不偶於時而高潔自守者，有知止足之道退而自保者，有量能度分安於不求知者，有清介自使守不屑天下之事獨潔其身者，所處雖有得失小大之殊，皆自高尚其事者也。象所謂志可則者，進退合道者也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上九，不事王侯，高尚其事。",
            "children": [
              {
                "type": "注",
                "text": " 剛陽居上，在事之外，故為此象，而占與戒，皆在其中矣。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，不事王侯，高尚其事。",
            "children": [
              {
                "type": "注",
                "text": "最處事上而不累於位，不事王侯，高尚其事也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：山下有風，蠱。君子以振民育德。",
          "children": [
            {
              "type": "释文",
              "text": "以振，舊之慎反，濟也。師讀音真，振振，仁厚也。育德，王肅作毓，古育字。 "
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：山下有風，蠱，君子以振民育德。",
          "children": [
            {
              "type": "注",
              "text": "蠱者，有事而待能之時也，故君子以濟民養德也。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "《象》曰：山下有風，蠱。君子以振民育德。",
          "children": [
            {
              "type": "注",
              "text": "山下有風，風遇山而回，則物皆散亂，故為有事之象。君子觀有事之象，以振濟於民，養育其德也。在己則養德，於天下則濟民，君子之所事，无大於此二者。 "
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：山下有風，蠱。君子以振民育德。",
          "children": [
            {
              "type": "注",
              "text": " 山下有風，物壞而有事矣。而事莫大於二者，乃治己治人之道也。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：山下有風，蠱。君子以振民育德。",
          "children": [
            {
              "type": "注",
              "text": "蠱者，有事而待能之時也，故君子以濟民養德也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：必云「山下有風」者，風能搖動，散佈潤澤。今「山下有風」，取君子能以恩澤下振於民，育養己德。振民，象山下有風；育德，象山在上也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：幹父之蠱，意承考也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：幹父之蠱，意承考也。",
            "children": [
              {
                "type": "注",
                "text": "幹事之首，時有捐益，不可盡承，故意承而已。"
              }
            ]
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "《象》曰：幹父之蠱，意承考也。",
            "children": [
              {
                "type": "注",
                "text": "子幹父之蠱之道，意在承當於父之事也。故祇敬其事，以置父於无咎之地，常懷惕厲，則終得其吉也。盡誠於父事，吉之道也。 "
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：幹父之蠱，意承考也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：幹父之蠱，意承考也。",
            "children": [
              {
                "type": "注",
                "text": "幹事之首，時有損益，不可盡承，故意承而已。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「幹父之蠱」者，處事之首，以柔巽之質，幹父之事，堪其任也。「有子考无咎」者，有子既能堪任父事，考乃无咎也。以其處事之初，若不堪父事，則考有咎也。「厲終吉」者，厲，危也。既為事初，所以危也。能堪其事，所以終吉也。"
                  },
                  {
                    "type": "句",
                    "value": "《象》曰「幹父之蠱，意承考」者，釋「幹父之蠱」義。凡堪幹父事，不可小大損益一依父命，當量事制，宜以意承考而已。對文父沒稱考，若散而言之，生亦稱考。若《康誥》云「大傷厥考心」，是父在稱考。此避幹父之文，故變云考也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：幹母之蠱，得中道也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：幹母之蠱，得中道也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "《象》曰：幹母之蠱，得中道也。",
            "children": [
              {
                "type": "注",
                "text": "二得中道而不過剛，幹母蠱之善者也"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：幹母之蠱，得中道也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：幹母之蠱，得中道也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：居內處中，是幹母事也。不可貞者，婦人之性，難可全正，宜屈己剛，不可固守貞正，故云不可貞也。"
                  },
                  {
                    "type": "句",
                    "value": "《象》曰「得中道」者，釋「幹母之蠱」義。雖不能全正，猶不失在中之道，故云得中道也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：幹父之蠱，終无咎也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：幹父之蠱，終无咎也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "《象》曰：幹父之蠱，終无咎也。",
            "children": [
              {
                "type": "注",
                "text": "以三之才幹父之蠱，雖小有悔，終无大咎也。蓋剛斷能幹，不失正而有順，所以終无咎也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：幹父之蠱，終无咎也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：幹父之蠱，終无咎也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「幹父之蠱小有悔」者，以剛幹事而无其應，故小有悔也。无大咎者，履得其位，故終无大咎也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：裕父之蠱，往未得也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：裕父之蠱，往未得也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "《象》曰：裕父之蠱，往未得也。",
            "children": [
              {
                "type": "注",
                "text": "以四之才守常，居寬裕之時，則可矣。欲有所往，則未得也。加其所任，則不勝矣。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：裕父之蠱，往未得也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：裕父之蠱，往未得也。"
          },
          {
            "type": "句",
            "value": "正義曰：「裕父之蠱」者，體柔當位，幹不以剛，而以柔和，能容裕父之事也。往見吝者，以其无應，所往之處，見其鄙吝，故往未得也。"
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：幹父用譽，承以德也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：幹父用譽，承以德也。",
            "children": [
              {
                "type": "注",
                "text": "以柔處中，不任威力也。"
              }
            ]
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "《象》曰：幹父用譽，承以德也。",
            "children": [
              {
                "type": "注",
                "text": "幹父之蠱而用有令譽者，以其在下之賢承輔之以剛中之德也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：幹父用譽，承以德也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：幹父用譽，承以德也。",
            "children": [
              {
                "type": "注",
                "text": "以柔處中，不任威力也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「幹父之蠱用譽」者，以柔處尊，用中而應，以此承父，用有聲譽。"
                  },
                  {
                    "type": "句",
                    "value": "《象》曰「幹父用譽，承以德」者，釋「幹父用譽」之義。奉承父事，唯以中和之德，不以威力，故云承以德也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：不事王侯，志可則也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：不事王侯，志可則也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "《象》曰：不事王侯，志可則也。",
            "children": [
              {
                "type": "注",
                "text": "如上九之處事外，不累於世務，不臣事於王侯，蓋進退以道，用舍隨時，非賢者能之乎。其所存之志，可為法則也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：不事王侯，志可則也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：不事王侯，志可則也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「不事王侯，高尚其事」者，最處事上，不復以世事為心，不係累於職位，故不承事王侯，但自尊高，慕尚其清虛之事，故云高尚其事也。"
                  },
                  {
                    "type": "句",
                    "value": "《象》曰「不事王侯，志可則也」者，釋「不事王侯」之義。身既不事王侯，志則清虛高尚，可法則也。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "蠱，《序卦》：｢以喜隨人者必有事，故受之以蠱。｣承二卦之義以為次也。夫喜悅以隨於人者，必有事也。无事，則何喜，何隨？蠱所以次隨也。蠱，事也。蠱非訓事，蠱乃有事也。為卦，山下有風，風在山下，遇山而回則物亂，是為蠱象。蠱之義，壞亂也。在文為蟲皿，皿之有蟲，蠱壞之義。《左氏傳》云：｢風落山，女惑男。｣以長女下於少男，亂其情也。風遇山而回，物皆撓亂，是為有事之象，故云蠱者事也。既蠱而治之，亦事也。以卦之象言之，所以成蠱也；以卦之才言之，所以治蠱也。 "
      }
    ]
  ]
}