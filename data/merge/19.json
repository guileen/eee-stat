{
  "name": "臨",
  "down": "兌",
  "up": "坤",
  "guaci": {
    "jijie": [
      {
        "type": "句",
        "value": "臨，元亨利貞。至于八月有凶。",
        "children": [
          {
            "type": "集解",
            "list": [
              {
                "text": "何氏曰：從建子陽生，至建未為八月。",
                "book": "［疏］"
              },
              {
                "text": "　褚氏曰：自建寅至建酉為八月。",
                "book": "［同］"
              }
            ]
          }
        ]
      }
    ],
    "wangzhu": [
      {
        "type": "句",
        "value": "臨，元亨利貞，至于八月有凶。"
      }
    ],
    "ycz": [
      {
        "type": "句",
        "value": "臨，元亨，利貞。",
        "children": [
          {
            "type": "注",
            "text": "以卦才言也，臨之道如卦之才，則大亨而正也。"
          }
        ]
      },
      {
        "type": "句",
        "value": "至于八月有凶。",
        "children": [
          {
            "type": "注",
            "text": "二陽方長於下，陽道嚮盛之時。聖人豫為之戒。曰：陽雖方長，至於八月，則其道消矣，是有凶也。大率聖人為戒，必於方盛之時，方盛而慮，衰則可以防，其滿極而圖其永久，若既衰而後戒，亦无及矣。自古天下安治，未有久而不亂者，蓋不能戒於盛也。方其盛而不知戒，故狃安富而驕侈，生樂舒肆則綱紀壞忘，禍亂則釁孽萌，是以浸淫不知亂之至也。"
          }
        ]
      }
    ],
    "zx": [
      {
        "type": "句",
        "value": "臨，元亨，利貞。至于八月有凶。",
        "children": [
          {
            "type": "注",
            "text": " 臨，進而淩逼於物也。二陽浸長以逼於陰，故為臨。十二月之卦也。又，其為卦，下兌說，上坤順。九二以剛居中，上應六五，故占者大亨而利於正。然至於八月，當有凶也。八月，謂自復卦一陽之月，至于遯卦二陰之月，陰長陽遯之時也。或曰，八月，謂夏正八月，於卦為觀，亦臨之反對也。又因占而戒之。"
          }
        ]
      }
    ],
    "zhengyi": [
      {
        "type": "句",
        "value": "臨，元亨利貞。至于八月有凶。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：案《序卦》云：「臨，大也。」以陽之浸長，其德壯大，可以監臨於下，故曰臨也。剛既浸長，說而且順，又以剛居中，有應於外，大得亨通而利正也，故曰元亨利貞也。「至于八月有凶」者，以物盛必衰，陰長陽退，臨為建丑之月，從建丑至于八月建申之時，三陰既盛，三陽方退，小人道長，君子道消，故八月有凶也。以盛不可終保，聖人作《易》以戒之也。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：臨，剛浸而長。",
          "children": [
            {
              "type": "释文",
              "text": "而長，丁丈反，一音治良反。 "
            }
          ]
        },
        {
          "type": "句",
          "value": "說而順，剛中而應。大亨以正，天之道也。"
        },
        {
          "type": "句",
          "value": "至於八月有凶，消不久也。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：臨，剛浸而長，說而順，剛中而應，大亨以正，天之道也。",
          "children": [
            {
              "type": "注",
              "text": "陽轉進長，陰道日消。君子日長，小人日憂。大亨以正之義。"
            }
          ]
        },
        {
          "type": "句",
          "value": "至于八月有凶，消不久也。",
          "children": [
            {
              "type": "注",
              "text": "八月陽衰而陰長，小人道長，君子道消也，故曰有凶。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：臨，剛浸而長，說而順，剛中而應，大亨以正，天之道也。",
          "children": [
            {
              "type": "注",
              "text": "浸，漸也。二陽長於下而漸進也。下兌上坤，和說而順也。剛得中道而有應助，是以能大亨而得正，合天之道。剛正而和順，天之道也。化育之功所以不息者，剛正而和順而已。以此臨人臨事臨天下，莫不大亨而得正也。兌為說，說乃和也。夬《彖》云：決而和。"
            }
          ]
        },
        {
          "type": "句",
          "value": "至于八月有凶，消不久也。",
          "children": [
            {
              "type": "注",
              "text": "臨，二陽生，陽方漸盛之時，故聖人為之戒，云：陽雖方長，然至于八月則消而凶矣。八月謂陽生之八月，陽始生於復，自復至遯，凡八月，自建子至建未也，二陰長而陽消矣，故云消不久也。在陰陽之氣言之，則消長如循環，不可易也；以人事言之，則陽為君子，陰為小人，方君子道長之時，聖人為之誡，使知極則有凶之理，而虞備之常，不至於滿極，則无凶也。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：臨，剛浸而長，",
          "children": [
            {
              "type": "注",
              "text": " 長，丁丈反。以卦體釋卦名。"
            }
          ]
        },
        {
          "type": "句",
          "value": "說而順，剛中而應。",
          "children": [
            {
              "type": "注",
              "text": " 說，音悅。又以卦德、卦體言卦之善。"
            }
          ]
        },
        {
          "type": "句",
          "value": "大亨以正，天之道也。",
          "children": [
            {
              "type": "注",
              "text": " 當剛長之時，又有此善，故其占如此也。"
            }
          ]
        },
        {
          "type": "句",
          "value": "至于八月有凶，消不久也。",
          "children": [
            {
              "type": "注",
              "text": " 言雖天運之當然，然君子宜知所戒。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：臨，剛浸而長，說而順，剛中而應，大亨以正，天之道也。",
          "children": [
            {
              "type": "注",
              "text": "陽轉進長，陰道日消，君子日長，小人日憂，大亨以正之義。"
            }
          ]
        },
        {
          "type": "句",
          "value": "至于八月有凶，消不久也。",
          "children": [
            {
              "type": "注",
              "text": "八月陽衰而陰長，小人道長，君子道消也，故曰有凶。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「臨剛浸而長說而順」者，此釋卦義也。凡諸卦之例，說而順之，下應以臨字結之。此无臨字者，以其剛中而應，亦是臨義，故不得於剛中之上而加臨也。「剛中而應，大亨以正，天之道」者，天道以剛居中而下與地相應，使物大得亨通而利正，故《乾卦》元亨利貞。今此《臨》卦，其義亦然，故云天之道也。"
                },
                {
                  "type": "句",
                  "value": "「至于八月有凶，消不久也」者，證有凶之義，以其陽道既消，不可常久，故有凶也。但復卦一陽始復，剛性尚微，又不得其中，故未有元亨利貞。泰卦三陽之時，三陽在下，而成乾體，乾下坤上，象天降下，地升上，上下通泰，物通則失正，故不具四德。唯此卦二陽浸長，陽浸壯大，特得稱臨，所以四德具也。然陽長之卦，每皆應「八月有凶」。但此卦名臨，是盛大之義，故於此卦特戒之耳。若以類言之，則陽長之卦，至其終末皆有凶也。"
                },
                {
                  "type": "句",
                  "value": "注「八月」至「有凶」。　正義曰：云八月者，何氏云：「從建子陽生至建未為八月。」褚氏云：「自建寅至建酉為八月。」今案：此注云「小人道長，君子道消」，宜據否卦之時，故以臨卦建丑，而至否卦建申為八月也。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，咸臨，貞吉。"
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，咸臨，貞吉。",
            "children": [
              {
                "type": "注",
                "text": "咸，感也，感，應也。有應於四，感以臨者也。四履正位，而己應焉，志行正者也。以剛感順，志行其正，以斯臨物，正而獲吉也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九，咸臨，貞吉。",
            "children": [
              {
                "type": "注",
                "text": "咸，感也。陽長之時，感動於陰。四應於初，感之者也。比他卦相應尤重四，近君之位。初得正位與四感應，是以正道為當位，所信任得行其志，獲乎上而得行其正道，是以吉也。他卦初上，爻不言得位、失位，蓋初終之義為重也。臨則以初得位，居正為重。凡言貞吉，有既正且吉者，有得正則吉者，有貞固守之則吉者，各隨其事也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，咸臨，貞吉。",
            "children": [
              {
                "type": "注",
                "text": " 卦唯二陽，遍臨四陰，故二爻皆有咸臨之象。初九剛而得正，故其占為貞吉。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，咸臨，貞吉。",
            "children": [
              {
                "type": "注",
                "text": "咸，感也。感，應也。有應於四，感以臨者也。四履正位，而己應焉，志行正者也。以剛感順，志行其正，以斯臨物，正而獲吉也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，咸臨，吉，无不利。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "九二，咸臨，吉无不利。",
            "children": [
              {
                "type": "注",
                "text": "有應在五，感以臨者也。剛勝則柔危，而五體柔，非能同斯志者也。若順於五，則剛德不長，何由得吉，无不利乎？全與相違，則失於感應。其得咸臨吉无不利，必未順命也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二，咸臨，吉，无不利。",
            "children": [
              {
                "type": "注",
                "text": "二方陽長而漸盛，感動於六五，中順之君，其交之親，故見信任，得行其志，所臨吉而无不利也。吉者，已然如是故吉也。无不利者，將然於所施為，无所不利也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "九二，咸臨，吉，无不利。",
            "children": [
              {
                "type": "注",
                "text": " 剛得中而勢上進，故其占吉而无不利也。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，咸臨，吉，无不利。",
            "children": [
              {
                "type": "注",
                "text": "有應在五，感以臨者也。剛勝則柔危，而五體柔，非能同斯志者也。若順於五，則剛德不長，何由得吉无不利乎？全與相違，則失於感應，其得「咸臨，吉无不利」，必未順命也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，甘臨，无攸利，既憂之，无咎。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，甘臨，无攸利。既憂之，无咎。",
            "children": [
              {
                "type": "注",
                "text": "甘者，佞邪說媚，不正之名也。履非其位，居剛長之世，而以邪說臨物，宜其无攸利也。若能盡憂其危，改脩其道，剛不害正，故咎不長。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，甘臨，无攸利，既憂之，无咎。",
            "children": [
              {
                "type": "注",
                "text": "三居下之上，臨人者也。陰柔而說體，又處不中正以甘說臨人者也。在上而以甘說臨下，失德之甚，无所利也。兌性既說，又乘二陽之上，陽方長而上進，故不安而益甘，既知危懼而憂之，若能持謙守正至誠以自處，則无咎也。邪說由己能憂而改之，復何咎乎。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，甘臨，无攸利，既憂之，无咎。",
            "children": [
              {
                "type": "注",
                "text": " 陰柔不中正，而居下之上，為以甘說臨人之象。其占固无所利，然能憂而改之，則无咎也。勉人遷善，為教深矣。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，甘臨，无攸利。既憂之，无咎。",
            "children": [
              {
                "type": "注",
                "text": "甘者，佞邪說媚，不正之名也。履非其位，居剛長之世，而以邪說臨物，宜其无攸利也。若能盡憂其危，改脩其道，剛不害正，故咎不長。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，至臨，无咎。"
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，至臨，无咎。",
            "children": [
              {
                "type": "注",
                "text": "處順應陽，不忌剛長，而乃應之，履得其位，盡其至者也。剛勝則柔危，柔不失正，乃得无咎也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四，至臨，无咎。",
            "children": [
              {
                "type": "注",
                "text": "四居上之下，與下體相比，是切臨於下，臨之至也。臨道尚近，故以比為至四居正位，而下應於剛陽之初，處近君之位，守正而任賢，以親臨於下，是无咎，所處當也。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，至臨，无咎。",
            "children": [
              {
                "type": "注",
                "text": " 處得其位，下應初九，相臨之至，宜无咎者也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，至臨，无咎。",
            "children": [
              {
                "type": "注",
                "text": "處順應陽，不忌剛長，而乃應之，履得其位，盡其至者也。剛勝則柔危，柔不失正，乃得无咎也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，知臨，大君之宜，吉。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，知臨，大君之宜，吉。",
            "children": [
              {
                "type": "注",
                "text": "處於尊位，履得其中。能納剛以禮，用建其正，不忌剛長，而能任之。委物以能，而不犯焉，則聰明者竭其視聽，知力者盡其謀能，不為而成，不行而至矣！大君之宜，如此而已，故曰「知臨，大君之宜，吉」也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，知臨，大君之宜，吉。",
            "children": [
              {
                "type": "注",
                "text": "五以柔中順，體居尊位，而下應於二，剛中之臣，是能倚任於二，不勞而治，以知臨下者也。夫以一人之身，臨乎天下之廣，若區區自任，豈能周於萬事，故自任其知者，適足為不知，惟能取天下之善，任天下之聰明，則无所不周，是不自任其知，則其知大矣。五順應於九二剛中之賢，任之以臨下，乃己以明知臨天下，大君之所宜也，其吉可知。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，知臨，大君之宜，吉。",
            "children": [
              {
                "type": "注",
                "text": " 知，音智。以柔居中，下應九二，不自用而任人，乃知之事，而大君之宜，吉之道也。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，知臨，大君之宜，吉。",
            "children": [
              {
                "type": "注",
                "text": "處於尊位，履得其中，能納剛以禮，用建其正，不忌剛長而能任之，委物以能而不犯焉，則聰明者竭其視聽，知力者盡其謀能，不為而成，不行而至矣。大君之宜，如此而已，故曰「知臨大君之宜吉」。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六，敦臨，吉，无咎。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，敦臨，吉，无咎。",
            "children": [
              {
                "type": "注",
                "text": "處坤之極，以敦而臨者也。志在助賢，以敦為德，雖在剛長，剛不害厚，故无咎也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六，敦臨，吉，无咎。",
            "children": [
              {
                "type": "注",
                "text": "上六坤之極，順之至也，而居臨之終，敦厚於臨也。與初二雖非正應，然大率陰求於陽，又其至順，故志在從乎二陽，尊而應卑，高而從下，尊賢取善，敦厚之至也，故曰敦臨。所以吉而无咎，陰柔在上，非能臨者，宜有咎也，以其敦厚於順剛，是以吉而无咎。六居臨之終，而不取極義，臨无過極，故止為厚義。上无位之地，止以在上言。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，敦臨，吉，无咎。",
            "children": [
              {
                "type": "注",
                "text": " 居卦之上，處臨之終，敦厚於臨，吉而无咎之道也，故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，敦臨，吉，无咎。",
            "children": [
              {
                "type": "注",
                "text": "處坤之極，以敦而臨者也。志在助賢，以敦為德，雖在剛長，剛不害厚，故无咎也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：澤上有地，臨。君子以教思无窮，容保民无疆。"
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：澤上有地，臨，君子以教思无窮，容保民无疆。",
          "children": [
            {
              "type": "注",
              "text": "相臨之道，莫若說順也。不恃威制，得物之誠，故物无違也。是以君子教思无窮，容保民无疆也。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：澤上有地，臨。君子以教思无窮，容保民无疆。",
          "children": [
            {
              "type": "注",
              "text": "澤之上有地，澤岸也。水之際也，物之相臨與含容，无若水之在地，故澤上有地為臨也。君子觀親臨之象，則教思无窮。親臨於民則有教導之意思也。无窮至誠无斁*也。觀含容之象，則有容保民之心。无疆，廣大无疆限也。含容有廣大之意，故為无窮无疆之義。"
            },
            {
              "type": "注",
              "text": "*註：斁，音「義」。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：澤上有地，臨，君子以教思无窮，容保民无疆。",
          "children": [
            {
              "type": "注",
              "text": " 思，去聲。地臨於澤，上臨下也，二者皆臨下之事。教之无窮者，兌也，容之无疆者，坤也。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：澤上有地，臨。君子以教思无窮，容保民无疆。",
          "children": [
            {
              "type": "注",
              "text": "相臨之道，莫若說順也。不恃威制，得物之誠，故物无違也。是以「君子教思无窮，容保民无疆」也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「澤上有地」者，欲見地臨於澤，在上臨下之義，故云「澤上有地」也。「君子以教思无窮」者，君子於此臨卦之時，其下莫不喜說和順，在上但須教化，思念无窮已也，欲使教恒不絕也。「容保民无疆」者，容謂容受也。保安其民，无有疆境，象地之闊遠，故云无疆也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：咸臨貞吉，志行正也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：咸臨貞吉，志行正也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：咸臨貞吉，志行正也。",
            "children": [
              {
                "type": "注",
                "text": "所謂貞吉，九之志在於行正也，以九居陽又應四之正，其志正也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：咸臨，貞吉，志行正也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：咸臨貞吉，志行正也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「咸臨貞吉」者，咸，感也。有應於四，感之而臨，志行得正，故貞吉也。"
                  },
                  {
                    "type": "句",
                    "value": "《象》曰：「咸臨貞吉，志行正」者，釋「咸臨貞吉」之義。四既履得正位，己往與之相應，是己之志意行而歸正也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：咸臨吉，无不利，未順命也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：咸臨，吉无不利，未順命也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：咸臨吉无不利，未順命也。",
            "children": [
              {
                "type": "注",
                "text": "未者，非遽之辭。《孟子》：「或問，勸齊伐燕，有諸？曰：未也。」又云：「仲子所食之栗，伯夷之所樹歟？抑亦盜跖之所樹與？」是未可知也。《史記》侯贏曰：人固未易。知古人用字之意皆如此。今人大率用對已字，故意似異，然實不殊也。九二與五感應以臨下，蓋以剛德之長而又得中至誠相感，非由順上之命也，是以吉而无不利。五順體，而二說體，又陰陽相應，故象特明，其非由說順也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：咸臨，吉，无不利，未順命也。",
            "children": [
              {
                "type": "注",
                "text": " 未詳。"
              }
            ]
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：咸臨，吉无不利，未順命也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「咸臨吉」者，咸，感也。有應於五，是感以臨而得其吉也。「无不利」者，二雖與五相應，二體是剛，五體是柔，兩雖相感，其志不同。若純用剛往，則五所不從，若純用柔往，又損己剛性，必須商量事宜，有從有否，乃得无不利也。"
                  },
                  {
                    "type": "句",
                    "value": "《象》曰「未順命」者，釋「无不利」之義。未可盡順五命，須斟酌事宜，有從有否，故得无不利也。則君臣上下獻可替否之義也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：甘臨，位不當也。既憂之，咎不長也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：甘臨，位不當也。既憂之，咎不長也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：甘臨，位不當也，既憂之，咎不長也。",
            "children": [
              {
                "type": "注",
                "text": "陰柔之人，處不中正而居下之上，復乘二陽，是處不當位也。既能知懼而憂之，則必強勉自改，故其過咎不長也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：甘臨，位不當也。既憂之，咎不長也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：甘臨，位不當也。既憂之，咎不長也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「甘臨」者，謂甘美諂佞也。履非其位，居剛長之世，而以邪說臨物，故无攸利也。「既憂之无咎」者，既，盡也。若能盡憂其危，則剛不害正，故无咎也。"
                  },
                  {
                    "type": "句",
                    "value": "《象》曰「既憂之，咎不長」者，能盡憂其事，改過自脩，其咎則止，不復長久，故无咎也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：至臨无咎，位當也。",
            "children": [
              {
                "type": "释文",
                "text": "位當也，本或作當位實，非也。［按］李氏本作當位實也。 "
              }
            ]
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：至臨无咎，位當也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：至臨无咎，位當也。",
            "children": [
              {
                "type": "注",
                "text": "居近君之位，為得其任，以陰處四，為得其正，與初相應，為下賢，所以无咎，蓋由位之當也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：至臨，无咎，位當也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：至臨无咎，位當也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「至臨无咎」者，履順應陽，不畏剛長，而己應之，履得其位，能盡其至極之善而為臨，故云至臨。以柔不失正，故无咎也。"
                  },
                  {
                    "type": "句",
                    "value": "《象》曰「至臨无咎，位當」者，釋无咎之義。以六四以陰所居得正，柔不為邪，位當其處，故无咎也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：大君之宜，行中之謂也。",
            "children": [
              {
                "type": "释文",
                "text": "知臨，音智，又如字。 "
              }
            ]
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：大君之宜，行中之謂也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：大君之宜，行中之謂也。",
            "children": [
              {
                "type": "注",
                "text": "君臣道合，蓋以氣類相求。五有中德，故能倚任剛中之賢，成大君之宜，成知臨之功，蓋由行其中德也。人君之於賢才，非道同德合，豈能用也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：大君之宜，行中之謂也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：大君之宜，行中之謂也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「知臨，大君之宜，吉」者，處於尊位，履得其中，能納剛以禮，用建其正，不忌剛長而能任之，故聰明者竭其視聽，知力者盡其謀能，是知為臨之道，大君之所宜以吉也。"
                  },
                  {
                    "type": "句",
                    "value": "《象》曰「大君之宜，行中之謂」者，釋「大君之宜」，所以得宜者，止由六五處中，行此中和之行，致得大君之宜，故言行中之謂也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：敦臨之吉，志在內也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：敦臨之吉，志在內也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：敦臨之吉，志在內也。",
            "children": [
              {
                "type": "注",
                "text": "志在內，應乎初與二也。志順剛陽而敦篤，其吉可知也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：敦臨之吉，志在內也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "象曰：敦臨之吉，志在內也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「敦臨，吉，无咎」者，敦，厚也。上六處坤之上，敦厚而為臨，志在助賢，以敦為德，故云「敦臨，吉」。雖在剛長，而志行敦厚，剛所以不害，故无咎也。"
                  },
                  {
                    "type": "句",
                    "value": "《象》曰「敦臨之吉，志在內」者，釋「敦臨吉」之義。雖在上卦之極，志意恒在於內之二陽，意在助賢，故得吉也。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "臨，《序卦》：有事而後可大，故受之以臨。臨者，大也。蠱者，事也。有事則可大矣，故受之以臨也。韓康伯云：可大之業，由事而生。二陽方長而盛大，故為臨也。為卦澤上有地，澤上之地，岸也，與水相際，臨近乎水，故為臨。天下之物，密近相臨者莫若地與水，故地上有水則為比，澤上有地則為臨也。臨者，臨民臨事，凡所臨皆是。在卦取自上臨下，臨民之義。"
      }
    ]
  ]
}