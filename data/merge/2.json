{
  "name": "坤",
  "down": "坤",
  "up": "坤",
  "guaci": {
    "jijie": [
      {
        "type": "句",
        "value": "坤，元亨，利牝馬之貞。",
        "children": [
          {
            "type": "释文",
            "text": "巛本又作坤，坤今字也。利牝頻忍反。徐邈扶忍反。又扶允反。"
          },
          {
            "type": "集解",
            "list": [
              {
                "text": "先儒云：在天為龍，在地為馬。",
                "book": "［口訣義］"
              }
            ]
          }
        ]
      },
      {
        "type": "句",
        "value": "君子有攸往，先迷後得，主利。",
        "children": [
          {
            "type": "集解",
            "list": [
              {
                "text": "莊氏云：先迷後得主利者，唯據臣事君也。",
                "book": "［疏］"
              }
            ]
          }
        ]
      },
      {
        "type": "句",
        "value": "西南得朋，東北喪朋，安貞吉。",
        "children": [
          {
            "type": "集解",
            "list": [
              {
                "text": "馬融曰：喪，失也。",
                "book": "［釋文］"
              },
              {
                "text": "　王肅曰：西南陰類，故得朋。東北陽類，故喪朋。",
                "book": "［漢上叢說］"
              },
              {
                "text": "　莊氏曰：得朋喪朋，唯據婦適夫也。",
                "book": "［疏］"
              }
            ]
          }
        ]
      }
    ],
    "wangzhu": [
      {
        "type": "句",
        "value": "坤，元亨，利牝馬之貞。 ",
        "children": [
          {
            "type": "注",
            "text": "坤貞之所利，利於牝馬也。馬在下而行者也，而又牝焉，順之至也。至順而後乃亨，故唯利於牝馬之貞。"
          }
        ]
      },
      {
        "type": "句",
        "value": "君子有攸往，先迷後得，主利。西南得朋，東北喪朋。安貞吉。 ",
        "children": [
          {
            "type": "注",
            "text": "西南致養之地，與坤同道者也，故曰得朋。東北反西南者也，故曰喪朋。陰之為物，必離其黨，之於反類，而後獲安貞吉。"
          }
        ]
      }
    ],
    "ycz": [
      {
        "type": "句",
        "value": "坤，元亨，利牝馬之貞。",
        "children": [
          {
            "type": "注",
            "text": "坤，乾之對也。四德同，而貞體則異。乾以剛固為貞，坤則柔順而貞。牝馬柔順而健行，故取其象曰牝馬之貞。"
          }
        ]
      },
      {
        "type": "句",
        "value": "君子有攸往，",
        "children": [
          {
            "type": "注",
            "text": "君子所行柔順而利且貞，合坤德也。"
          }
        ]
      },
      {
        "type": "句",
        "value": "先迷，後得，主利。",
        "children": [
          {
            "type": "注",
            "text": "陰，從陽者也，待唱而和。陰而先陽，則為迷錯，居後乃得其常也。主利，利萬物則主於坤，生成皆地之功也。臣道亦然，君令臣行，勞於事者臣之職也。"
          }
        ]
      },
      {
        "type": "句",
        "value": "西南得朋，東北喪朋，安貞，吉。",
        "children": [
          {
            "type": "注",
            "text": "西南陰方，東北陽方。陰必從陽，離喪其朋類，乃能成化育之功，而有安貞之吉。得其常則安，安於常則貞，是以吉也。 "
          }
        ]
      }
    ],
    "zx": [
      {
        "type": "句",
        "value": "坤，元亨，利牝馬之貞。君子有攸往，先迷後得，主利。西南得朋，東北喪朋。安貞吉。",
        "children": [
          {
            "type": "注",
            "text": "牝，頻忍反。喪，去聲。- -者，耦也，陰之數也。坤者，順也，陰之性也。註中者，三畫卦之名也；經中者，六畫卦之名也。陰之成形，莫大於地。此卦三畫皆耦，故名坤而象地。重之又得坤焉，則是陰之純，順之至，故其名與象皆不易也。"
          },
          {
            "type": "注",
            "text": "牝馬，順而健行者，陽先陰後，陽主義，陰主利。西南，陰方，東北，陽方。安，順之為也。貞，健之守也。遇此卦者，其占為大亨，而利以順健為正。如有所往，則先迷後得而主於利。往西南則得朋，往東北則喪朋，大抵能安於正則吉也。"
          }
        ]
      }
    ],
    "zhengyi": [
      {
        "type": "句",
        "value": "坤，元亨，利牝馬之貞。",
        "children": [
          {
            "type": "注",
            "text": "坤貞之所利，利於牝馬也。馬在下而行者也，而又牝焉，順之至也。至順而後乃亨，故唯利於牝馬之貞。"
          }
        ]
      },
      {
        "type": "句",
        "value": "君子有攸往，先迷，後得主利。西南得朋，東北喪朋，安貞吉。"
      },
      {
        "type": "句",
        "value": "西南致養之地，與坤同道者也，故曰得朋。東北反西南者也，故曰喪朋。陰之為物，必離其黨，之於反類，而後獲安貞吉。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：此一節是文王於坤卦之下陳坤德之辭。但乾、坤合體之物，故乾後次坤，言地之為體，亦能始生萬物，各得亨通，故云元亨，與乾同也。「利牝馬之貞」者，此與乾異。乾之所利，利於萬事為貞，此唯云「利牝馬之貞」，坤是陰道，當以柔順為貞，假借柔順之象，以明柔順之德也。牝對牡為柔，馬對龍為順，假借此柔順以明柔道，故云「利牝馬之貞」。牝馬，外物自然之象，此亦聖人因坤元亨，利牝馬之貞自然之德以垂教也。不云牛而云馬者，牛雖柔順，不能行地无疆，无以見坤廣生之德，馬雖比龍為劣，所行亦能廣遠，象地之廣育。"
              },
              {
                "type": "句",
                "value": "「君子有攸往」者，以其柔順利貞，故君子利有所往。「先迷後得主利」者，以其至陰，當待唱而後和。凡有所為，若在物之先即迷惑，若在物之後即得主利，以陰不可先唱，猶臣不可先君，卑不可先尊故也。「西南得朋」者，此假像以明人事。西南坤位，是陰也，今以陰詣陰乃得朋，俱是陰類，不獲吉也。猶人既懷陰柔之行，又向陰柔之所，是純陰柔弱，故非吉也。「東北喪朋，安貞吉」者，西南既為陰，東北反西南，即為陽也。以柔順之道，往詣於陽，是喪失陰朋，故得安靜貞正之吉，以陰而兼有陽故也。若以人事言之，象人臣離其黨而入君之朝，女子離其家而入夫之室。莊氏云：「先迷後得主利者，唯據臣事君也。得朋、喪朋，唯據婦適夫也」。其理褊狹，非易弘通之道。"
              },
              {
                "type": "句",
                "value": "注坤貞至牝馬之貞。　正義曰：至順而後乃亨，故唯利於牝馬之貞者柔，牝馬是至順，牝馬在元亨之下，在貞之上，應云至順而後乃貞。今云「至順而後乃亨」，倒取上文者。輔嗣之意，下句既云「牝馬之貞」，避此「貞」文，故云「乃亨」。但亨、貞相將之物，故云至順之「貞」，亦是至順之「亨」。此坤德以牝馬至順乃得貞也。下文又云「東北喪朋」，去陰就陽，乃得貞吉。上下義反者，但易含萬象，一屈一伸。此句與乾相對，不可純剛敵乾，故利牝馬。下句論凡所交接，不可純陰，當須剛柔交錯，故喪朋吉也。"
              },
              {
                "type": "句",
                "value": "注「西南」至「貞吉」。　正義曰：坤位居西南。《說卦》云：「坤也者，地也，萬物皆致養焉。」坤既養物，若向西南，與坤同道也。「陰之為物，必離其黨，之於反類，而後獲安貞吉」者，若二女同居，其志不同，必之於陽，是之于反類，乃得吉也。凡言朋者，非唯人為其黨，性行相同，亦為其黨。假令人是陰柔而之剛正，亦是離其黨。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：至哉坤元，萬物資生，",
          "children": [
            {
              "type": "集解",
              "list": [
                {
                  "text": "劉瓛曰：生得性之始也。",
                  "book": "［文選注］"
                },
                {
                  "text": "　又曰：自無出有曰生。",
                  "book": "［同］"
                }
              ]
            }
          ]
        },
        {
          "type": "句",
          "value": "乃順承天。"
        },
        {
          "type": "句",
          "value": "坤厚載物，德合无疆。",
          "children": [
            {
              "type": "释文",
              "text": "疆或作壃，同。"
            }
          ]
        },
        {
          "type": "句",
          "value": "含宏光大，品物咸亨。"
        },
        {
          "type": "句",
          "value": "牝馬地類，行地无疆，攸順利貞。君子攸行。",
          "children": [
            {
              "type": "括号",
              "text": "（按：「攸順利貞」或作「柔順利貞」）"
            }
          ]
        },
        {
          "type": "句",
          "value": "先迷失道，後順得常。"
        },
        {
          "type": "句",
          "value": "西南得朋，乃與類行。東北喪朋，乃終有慶。"
        },
        {
          "type": "句",
          "value": "安貞之吉，應地無疆。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：至哉坤元，萬物資生，乃順承天。坤厚載物，德合无疆。含弘光大，品物咸亨。牝馬地類，行地无疆。 ",
          "children": [
            {
              "type": "注",
              "text": "地之所以得无疆者，以卑順行之故也。乾以龍御天，坤以馬行地。"
            }
          ]
        },
        {
          "type": "句",
          "value": " 柔順利貞。君子攸行，先迷失道，後順得常。西南得朋，乃與類行；東北喪朋，乃終有慶。安貞之吉，應地无疆。 ",
          "children": [
            {
              "type": "注",
              "text": "地也者，形之名也。坤也者，用地者也。夫兩雄必爭，二主必危，有地之形，與剛健為耦，而能永保无疆，用之者不亦至順乎？若夫行之不以牝馬，利之不以永貞，方而又剛，柔而又圓，求安難矣。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "《彖》曰：至哉坤元！萬物資生，乃順承天。坤厚載物，德合无疆。",
          "children": [
            {
              "type": "注",
              "text": "資生之道，可謂大矣。乾既稱大，故坤稱至。至義差緩，不若大之盛也。聖人於尊卑之辨，謹嚴如此。萬物資乾以始，資坤以生，父母之道也。順承天施，以成其功，坤之厚德，持載萬物，合於乾之无疆也。"
            }
          ]
        },
        {
          "type": "句",
          "value": "含弘光大，品物咸亨。牝馬地類，行地无疆；柔順利貞，君子攸行。",
          "children": [
            {
              "type": "注",
              "text": "以含弘光大四者形容坤道，猶乾之剛健中正純粹也。含，包容也。弘，寬裕也。光，昭明也。大，博厚也。有此四者，故能成承天之功，品物咸得亨遂。取牝馬為象者，以其柔順而健行，地之類也。行地无疆，謂健也。乾健坤順，坤亦健乎？曰：非健何以配乾？未有乾行而坤止也。其動也剛，不害其為柔也。柔順而利貞，乃坤德也，君子之所行也。君子之道合坤德也。"
            }
          ]
        },
        {
          "type": "句",
          "value": "先迷失道，後順得常。西南得朋，乃與類行；東北喪朋，乃終有慶。安貞之吉，應地无疆。",
          "children": [
            {
              "type": "注",
              "text": "乾之用，陽之為也。坤之用，陰之為也。形而上曰天地之道，形而下曰陰陽之功。先迷後得以下，言陰道也。先唱則迷失陰道，後和則順而得其常理。西南陰方，從其類，得朋也。東北陽方，離其類，喪朋也。離其類而從陽，則能成生物之功，終有吉慶也。與類行者本也，從於陽者用也。陰體柔躁，故從於陽則能安貞而吉，應地道之无疆也。陰而不安貞，豈能應地之道。《彖》有三无疆，蓋不同也。德合无疆，天之不已也。應地无疆，地之无窮也。行地无疆，馬之健行也。 "
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：至哉坤元，萬物資生，乃順承天。 ",
          "children": [
            {
              "type": "注",
              "text": "此以地道明坤之義，而首言元也。至，極也，比大義差緩。始者，氣之始；生者，形之始。順承天施，地之道也。"
            }
          ]
        },
        {
          "type": "句",
          "value": "坤厚載物，德合无疆，含弘光大，品物咸亨。 ",
          "children": [
            {
              "type": "注",
              "text": "疆，居良反。下同。言亨也。德合无疆，謂配乾也。"
            }
          ]
        },
        {
          "type": "句",
          "value": " 牝馬地類，行地无疆，柔順利貞，君子攸行。 ",
          "children": [
            {
              "type": "注",
              "text": "言利貞也。馬，乾之象，而以為地類者。牝，陰物，而馬又行地之物也。行地无疆，則順而健矣。柔順利貞，坤之德也。君子攸行，人之所行如坤之德也。所行如是，則其占如下文所云也。"
            }
          ]
        },
        {
          "type": "句",
          "value": " 先迷失道，後順得常，西南得朋，乃與類行，東北喪朋，乃終有慶。 ",
          "children": [
            {
              "type": "注",
              "text": "陽大陰小，陽得兼陰，陰不得兼陽。故坤之德，常減於乾之半也。東北雖喪朋，然反之西南，則終有慶矣。"
            }
          ]
        },
        {
          "type": "句",
          "value": " 安貞之吉，應地无疆。",
          "children": [
            {
              "type": "注",
              "text": "安而且貞，地之德也。 "
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：至哉坤元！萬物資生，乃順承天，坤厚載物，德合无疆。含弘光大，品物咸亨，牝馬地類，行地无疆。",
          "children": [
            {
              "type": "注",
              "text": "地之所以得「无疆」者，以卑順行之故也。乾以龍御天，坤以馬行地。"
            }
          ]
        },
        {
          "type": "句",
          "value": "柔順利貞，君子攸行，先迷失道，後順得常。西南得朋，乃與類行。東北喪朋，乃終有慶。安貞之吉，應地无疆。",
          "children": [
            {
              "type": "注",
              "text": "地也者，形之名也。坤也者，用地者也。夫兩雄必爭，二主必危，有地之形，與剛健為耦，而能永保无疆，用之者不亦至順乎？若夫行之不以牝馬，利之不以永貞，方而又剛，柔而又圓，求安難矣。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「至哉坤元」至「德合无疆」，此五句摠明坤義及二德之首也。但元是坤德之首，故連言之，猶乾之元德，與乾相連共文也。「至哉坤元」者，歎美坤德，故云「至哉」。至謂至極也，言地能生養至極，與天同也。但天亦至極，包籠於地，非但至極，又大於地。故《乾》言「大哉」，《坤》言「至哉」。「萬物資生」者，言萬物資地而生。初稟其氣謂之始，成形謂之生。乾本氣初，故云資始，坤據成形，故云資生。「乃順承天」者，乾是剛健能統領於天，坤是陰柔以和順承奉於天。「坤厚載物，德合无疆」者，以其廣厚，故能載物，有此生長之德，合會无疆。凡言无疆者，其有二義，一是廣博无疆，二是長久无疆也。自此已上，論坤元之德也。「含弘光大，品物咸亨」者，包含弘厚，光著盛大，故品類之物，皆得亨通。但坤比乾，即不得大名，若比眾物，其實大也，故曰「含弘光大」者也。此二句釋亨也。「牝馬地類，行地无疆」者，以其柔順，故云地類，以柔順為體，終无禍患，故行地无疆，不復窮已。此二句釋利貞也。故上文云「利牝馬之貞」是也。"
                },
                {
                  "type": "句",
                  "value": "「柔順利貞，君子攸行」者，重釋利貞之義，是君子之所行，兼釋前文「君子有攸往」。「先迷失道」者，以陰在物之先，失其為陰之道。「後順得常」者，以陰在物之後，陽唱而陰和，人得主利，是後順得常。「西南得朋，乃與類行」者，以陰而造坤位，是乃與類俱行。「東北喪朋，乃終有慶」者，以陰而詣陽，初雖離群，乃終久有慶善也。「安貞之吉，應地无疆」者，安謂安靜，貞謂貞正，地體安靜而貞正，人若得靜而能正，即得其吉應，合地之无疆，是慶善之事也。"
                },
                {
                  "type": "句",
                  "value": "注「若夫行」至「難矣」。　正義曰：「行之不以牝馬」，牝馬謂柔順也。「利之不以永貞」，永貞謂貞固剛正也，言坤既至柔順，而利之即不兼剛正也。「方而又剛」者，言體既方正，而性又剛強，即太剛也。所以須牝馬也。「柔而又圓」者，謂性既柔順，體又圓曲，謂太柔也，故須永貞也。若其坤无牝馬，又无永貞，求安難矣。云永貞者，是下用六爻辭也。東北喪朋，去陰就陽，是利之永貞。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初六，履霜，堅冰至。",
            "children": [
              {
                "type": "释文",
                "text": "履霜，如字。"
              },
              {
                "type": "集解",
                "list": [
                  {
                    "text": "鄭康成曰：履讀為禮。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，履霜，堅冰至。 ",
            "children": [
              {
                "type": "注",
                "text": "始於履霜，至于堅冰，所謂至柔而動也剛。陰之為道，本於卑弱而後積著者也，故取履霜以明其始。陽之為物，非基於始以至於著者也，故以出處明之，則以初為潛。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初六，履霜，堅冰至。",
            "children": [
              {
                "type": "注",
                "text": "陰爻稱六，陰之盛也。八則陽生矣，非純盛也。陰始生於下，至微也。聖人於陰之始生，以其將長，則為之戒。陰之始凝而為霜，履霜則當知陰漸盛而至堅冰矣。猶小人始雖甚微，不可使長，長則至於盛也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初六，履霜，堅冰至。",
            "children": [
              {
                "type": "注",
                "text": "六，陰爻之名。陰數，六老而八少，故謂陰爻為六也。霜，陰氣所結，盛則水凍而為冰。此爻陰始生於下，其端甚微，而其勢必盛，故其象如履霜，則知堅冰之將至也。"
              },
              {
                "type": "注",
                "text": "夫陰陽者，造化之本，不能相无，而消長有常，亦非人所能損益也。然陽主生，陰主殺，則其類有淑慝之分焉。故聖人作易，於其不能相无者，既以健順仁義之屬明之，而无所偏主。至其消長之際，淑慝之分，則未嘗不致其扶陽抑陰之意焉。蓋所以贊化育而參天地者，其旨深矣。不言其占者，謹微之意，已可見於象中矣。 "
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初六，履霜，堅冰至。",
            "children": [
              {
                "type": "注",
                "text": "始於履霜，至于堅冰，所謂至柔而動也剛。陰之為道，本於卑弱而後積著者也，故取履霜以明其始。陽之為物，非基於始以至於著者也，故以出處明之，則以初為潛。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：初六陰氣之微，似若初寒之始，但履踐其霜，微而積漸，故堅冰乃至。義所謂陰道，初雖柔順，漸漸積著，乃至堅剛。凡易者象也，以物象而明人事，若《詩》之比喻也。或取天地陰陽之象以明義者，若《乾》之潛龍，見龍，《坤》之履霜堅冰，龍戰之屬是也。或取萬物雜象以明義者，若《屯》之六三即鹿无虞，六四乘馬班如之屬是也。如此之類，《易》中多矣。或直以人事，不取物象以明義者，若《乾》之九三君子終日乾乾，《坤》之六三含章可貞之例是也。聖人之意，可以取象者則取象也，可以取人事者則取人事也。故《文言》注云：「至於九三，獨以君子為目者何也？」「乾乾夕惕，非龍德也」。故以人事明之，是其義也。"
                  }
                ]
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，直方大。",
            "children": [
              {
                "type": "集解",
                "list": [
                  {
                    "text": "鄭康成曰：直也，方也，地之性。此爻得中氣而在地上，自然之性，廣生萬物，故生動直而且方。",
                    "book": "［禮記疏］"
                  }
                ]
              }
            ]
          },
          {
            "type": "句",
            "value": "不習无不利。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，直方大，不習，无不利。 ",
            "children": [
              {
                "type": "注",
                "text": "居中得正，極於地質。任其自然而物自生，不假脩營而功自成，故不習焉而无不利。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，直方大，不習，无不利。",
            "children": [
              {
                "type": "注",
                "text": "二，陰位在下，故為坤之主，統言坤道中正在下，地之道也。以直方大三者形容其德用，盡地之道矣。由直方大，故不習而无所不利。不習謂其自然，在坤道則莫之為而為也，在聖人則從容中道也。直方大，孟子所謂至大至剛以直也。在坤體，故以方易剛，猶貞加牝馬也。言氣，則先大。大，氣之體也。於坤，則先直方，由直方而大也。直方大足以盡地道，在人識之耳。乾坤純體，以位相應。二，坤之主，故不取五應，不以君道處五也。乾則二五相應。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，直方大，不習无不利。 ",
            "children": [
              {
                "type": "注",
                "text": "柔順正固，坤之直也。賦形有定，坤之方也。德合无疆，坤之大也。六二柔順而中正，又得坤道之純者。故其德內直外方而又盛大，不待學習而无不利。占者有其德，則其占如是也。 "
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，直方大，不習无不利。",
            "children": [
              {
                "type": "注",
                "text": "居中得正，極於地質，任其自然而物自生，不假脩營而功自成，故不習焉而无不利。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，含章可貞。或從王事，无成有終。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，含章可貞，或從王事，无成有終。 ",
            "children": [
              {
                "type": "注",
                "text": "三處下卦之極，而不疑於陽，應斯義者也。不為事始，須唱乃應，待命乃發，含美而可正者也，故曰含章可貞也。有事則從，不敢為首，故曰或從王事也。不為事主，順命而終，故曰无成有終也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，含章可貞，或從王事，无成有終。",
            "children": [
              {
                "type": "注",
                "text": "三居下之上，得位者也。為臣之道，當含晦其章美，有善則歸之於君，乃可常而得正。上无忌惡之心，下得柔順之道也。可貞謂可貞固守之，又可以常久而无悔咎也。或從上之事，不敢當其成功，惟奉事以守其終耳。守職以終其事，臣之道也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，含章可貞，或從王事，无成有終。 ",
            "children": [
              {
                "type": "注",
                "text": "六陰三陽，內含章美，可貞以守。然居下之上，不終含藏，故或時出而從上之事，則始雖无成，而後必有終。爻有此象，故戒占者有此德，則如此占也。 "
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，含章可貞，或從王事，无成有終。",
            "children": [
              {
                "type": "注",
                "text": "三處下卦之極，而不疑於陽，應斯義者也。不為事始，須唱乃應，待命乃發，含美而可正者也，故曰含章可貞也。有事則從，不敢為首，故曰或從王事也。不為事主，順命而終，故曰无成有終也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，括囊，无咎，无譽。",
            "children": [
              {
                "type": "释文",
                "text": "譽音餘，又音預。"
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，括囊，无咎无譽。 ",
            "children": [
              {
                "type": "注",
                "text": "處陰之卦，以陰居陰。履非中位，无直方之質；不造陽事，无含章之美。括結否閉，賢人乃隱；施慎則可，非泰之道。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四，括囊，无咎无譽。",
            "children": [
              {
                "type": "注",
                "text": "四居近五之位，而无相得之義，乃上下閉隔之時。其自處以正，危疑之地也。若晦藏其知，如括結囊口而不露，則可得无咎，不然則有害也。既晦藏，則无譽矣。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，括囊，无咎，无譽。 ",
            "children": [
              {
                "type": "注",
                "text": "括，古活反。譽，音餘，又音預。括囊，言結囊口而不出也。譽者，過實之名。謹密如是，則无咎而亦无譽矣。六四重陰不中，故其象占如此。蓋或事當謹密，或時當隱遯也。 "
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，括囊，无咎无譽。",
            "children": [
              {
                "type": "注",
                "text": "處陰之卦，以陰居陰，履非中位，无直方之質；不造陽事，无含章之美。括結否閉，賢人乃隱。施慎則可，非泰之道。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，黃裳，元吉。",
            "children": [
              {
                "type": "集解",
                "list": [
                  {
                    "text": "鄭康成曰：如舜試天子，周公攝政。",
                    "book": "［隋書］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，黃裳元吉。 ",
            "children": [
              {
                "type": "注",
                "text": "黃，中之色也。裳，下之飾也。坤為臣道，美盡於下。夫體无剛健而能極物之情，通理者也。以柔順之德，處於盛位，任夫文理者也。垂黃裳以獲元吉，非用武者也。極陰之盛，不至疑陽，以文在中，美之至也。"
              }
            ]
          },
          {
            "type": "句",
            "value": "《象》曰，黃裳元吉，文在中也。 ",
            "children": [
              {
                "type": "注",
                "text": "用黃裳而獲元吉，以文在中也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，黃裳元吉。",
            "children": [
              {
                "type": "注",
                "text": "坤雖臣道，五實君位，故為之戒云，黃裳元吉。黃，中色。裳，下服。守中而居下，則元吉，謂守其分也。元，大而善也。爻象唯言守中居下則元吉，不盡發其義也。黃裳既元吉，則居尊為天下大凶可知。後之人未達，則此義晦矣，不得不辨也。五，尊位也。在他卦，六居五，或為柔順，或為文明，或為暗弱；在坤，則為居尊位。陰者臣道也，婦道也。臣居尊位，羿、莽是也，猶可言也。婦居尊位，女媧氏、武氏是也，非常之變，不可言也，故有黃裳之戒而不盡言也。或疑在《革》，湯、武之事猶盡言之，獨於此不言，何也？曰：廢興，理之常也。以陰居尊位，非常之變也。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，黃裳，元吉。 ",
            "children": [
              {
                "type": "注",
                "text": "黃，中色。裳，下飾。六五，以陰居尊，中順之德，充諸內而見於外，故其象如此。而其占為大善之吉也。占者德必如是，則其占亦如是矣。《春秋傳》：南蒯將叛，筮得此爻，以為大吉。子服惠伯曰：「忠信之事則可，不然必敗。外疆內溫，忠也，和以率貞，信也。故曰：黃裳，元吉。黃，中之色也。裳，下之飾也。元，善之長也。中不忠，不得其色，下不共，不得其飾，事不善，不得其極。且夫易不可以占險，三者有闕，筮雖當，未也。」後蒯果敗。此可以見占法矣。 "
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，黃裳，元吉。",
            "children": [
              {
                "type": "注",
                "text": "黃，中之色也。裳，下之飾也。坤為臣道，美盡於下。夫體无剛健而能極物之情，通理者也。以柔順之德，處於盛位，任夫文理者也。垂黃裳以獲元吉，非用武者也。極陰之盛，不至疑陽，以文在中，美之至也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六，龍戰于野，",
            "children": [
              {
                "type": "集解",
                "list": [
                  {
                    "text": "鄭康成曰：聖人喻龍，君子喻蛇。",
                    "book": "［儀禮疏］"
                  }
                ]
              }
            ]
          },
          {
            "type": "句",
            "value": "其血玄黃。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，龍戰于野，其血玄黃。 ",
            "children": [
              {
                "type": "注",
                "text": "陰之為道，卑順不盈，乃全其美，盛而不已，固陽之地，陽所不堪，故戰于野。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六，龍戰于野，其血玄黃。",
            "children": [
              {
                "type": "注",
                "text": "陰從陽者也，然盛極則抗而爭。六既極矣，復進不已，則必戰，故云戰于野。野謂進至於外也。既敵矣，必皆傷，故其血玄黃。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，龍戰于野，其血玄黃。 ",
            "children": [
              {
                "type": "注",
                "text": "陰盛之極，至與陽爭，兩敗俱傷。其象如此，占者如是，其凶可知。 "
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，龍戰于野，其血玄黃。",
            "children": [
              {
                "type": "注",
                "text": "陰之為道，卑順不盈，乃全其美。盛而不已，固陽之地，陽所不堪，故戰于野。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：地勢坤，君子以厚德載物。"
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：地勢坤。 ",
          "children": [
            {
              "type": "注",
              "text": "地形不順，其勢順。"
            }
          ]
        },
        {
          "type": "句",
          "value": "君子以厚德載物。 "
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "《象》曰：地勢坤，君子以厚德載物。",
          "children": [
            {
              "type": "注",
              "text": "坤道之大猶乾也，非聖人孰能體之？地厚而其勢順傾，故取其順厚之象，而云地勢坤也。君子觀坤厚之象，以深厚之德，容載庶物。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：地勢坤，君子以厚德載物。",
          "children": [
            {
              "type": "注",
              "text": "地，坤之象。亦一而已，故不言重，而言其勢之順，則見其高下相因之无窮，至順極厚而无所不載也。 "
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：地勢坤。",
          "children": [
            {
              "type": "注",
              "text": "地形不順，其勢順。"
            }
          ]
        },
        {
          "type": "句",
          "value": "君子以厚德載物。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：君子用此地之厚德容載萬物。言君子者，亦包公卿諸侯之等，但厚德載物，隨分多少，非如至聖載物之極也。"
                }
              ]
            }
          ]
        },
        {
          "type": "句",
          "value": "注：地形不順，其勢順。　正義曰：地體方直，是不順也。其勢承天，是其順也。"
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：履霜堅冰，陰始凝也。馴致其道，至堅冰也。",
            "children": [
              {
                "type": "释文",
                "text": "馴似遵反，徐音訓，此依鄭義。"
              },
              {
                "type": "集解",
                "list": [
                  {
                    "text": "向秀云：馴，從也。",
                    "book": "［釋文］"
                  },
                  {
                    "text": "　褚氏曰：履霜者，從初六至六三。堅冰者，從六四至上六。",
                    "book": "［疏］"
                  }
                ]
              }
            ]
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：履霜堅冰，陰始凝也。馴致其道，至堅冰也。 "
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "《象》曰：履霜堅冰，陰始凝也；馴致其道，至堅冰也。",
            "children": [
              {
                "type": "注",
                "text": "陰始凝而為霜，漸盛則至於堅冰。小人雖微，長則漸至於盛，故戒於初。馴謂習，習而至於盛，習因循也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：履霜堅冰，陰始凝也。馴致其道，至堅冰也。 ",
            "children": [
              {
                "type": "注",
                "text": "凝，魚陵反。馴，似遵反。按，《魏志》作「初六，履霜」，今當從之。馴，順習也。 "
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：六二之動，直以方也。不習无不利，地道光也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：六二之動，直以方也。 ",
            "children": [
              {
                "type": "注",
                "text": "動而直方，任其質也。"
              }
            ]
          },
          {
            "type": "句",
            "value": "不習，无不利，地道光也。 "
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "《象》曰：六二之動，直以方也。不習无不利，地道光也。",
            "children": [
              {
                "type": "注",
                "text": "承天而動，直以方耳，直方則大矣。直方之義，其大无窮，地道光顯，其功順成。豈習而後利哉？"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：六二之動，直以方也。不習无不利，地道光也。 "
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：「六二之動，直以方也。"
          },
          {
            "type": "句",
            "value": "動而直方，任其質也。"
          },
          {
            "type": "句",
            "value": "不習无不利，地道光也。」",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「直方大，不習无不利」者，《文言》云：「直其正也」。二得其位，極地之質，故亦同地也。俱包三德，生物不邪，謂之直也。地體安靜，是其方也。无物不載，是其大也。既有三德極地之美，自然而生，不假脩營，故云「不習无不利」。物皆自成，无所不利，以此爻居中得位，極於地體，故盡極地之義。此因自然之性，以明人事，居在此位，亦當如地之所為。"
                  },
                  {
                    "type": "句",
                    "value": "《象》曰：「六二之動，直以方」者，言六二之體，所有興動，任其自然之性，故云直以方也。不習无不利，地道光者，言所以不假脩習，物无不利，猶地道光大故也。"
                  },
                  {
                    "type": "句",
                    "value": "注：居中至地質。　正義曰：質謂形質，地之形質直方又大，此六二居中得正，是盡極地之體質也。所以直者，言氣至即生物，由是體正直之性。其運動生物之時，又能任其質性，直而且方，故《象》云：「六二之動，直以方也」。"
                  },
                  {
                    "type": "句",
                    "value": "注：動而至質也。　正義曰：是質以直方，動又直方，是質之與行，內外相副。物有內外不相副者，故《略例》云「形躁好靜，質柔愛剛」，此之類是也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：含章可貞，以時發也。或從王事，知光大也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：含章可貞，以時發也。或從王事，知光大也。 ",
            "children": [
              {
                "type": "注",
                "text": "知慮光大，故不擅其美。"
              }
            ]
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "《象》曰：含章可貞，以時發也。",
            "children": [
              {
                "type": "注",
                "text": "夫子懼人之守文而不達義也，又從而明之，言為臣處下之道，不當有其功善，必含晦其美，乃正而可常；然義所當為者，則以時而發，不有其功耳。不失其宜，乃以時也，非含藏終不為也。含而不為，不盡忠者也。"
              }
            ]
          },
          {
            "type": "句",
            "value": "或從王事，知光大也。",
            "children": [
              {
                "type": "注",
                "text": "《象》只舉上句解義，則并及下文，他卦皆然。或從王事，而能无成有終者，是其知之光大也。唯其知之光大，故能含晦。淺暗之人有善，唯恐人之不知，豈能含章也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：含章可貞，以時發也。或從王事，知光大也。 ",
            "children": [
              {
                "type": "注",
                "text": "知，音智。 "
              }
            ]
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：「含章可貞，以時發也。或從王事，知光大也。」",
            "children": [
              {
                "type": "注",
                "text": "知慮光大，故不擅其美。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「含章可貞」者，六三處下卦之極，而能不被疑於陽。章，美也。既居陰極，能自降退，不為事始，唯內含章美之道，待命乃行，可以得正，故曰含章可貞。「或從王事，无成有終」者，言六三為臣，或順從於王事，故不敢為事之首，主成於物，故云无成。唯上唱下和，奉行其終，故云有終。"
                  },
                  {
                    "type": "句",
                    "value": "《象》曰「含章可貞，以時發」者，夫子釋含章之義，以身居陰極，不敢為物之首，但內含章美之道，待時而發，是以時發也。「或從王事，知光大」者，釋无成有終也。既隨從王事，不敢主成物始，但奉終而行，是知慮光大，不自擅其美，唯奉於上。"
                  },
                  {
                    "type": "句",
                    "value": "注三處至有終也。　正義曰：「三處下卦之極」者，欲見三雖陰爻，其位尊也。「不疑於陽」者，陰之尊極，將與陽敵，體必被陽所忌。今不被疑於陽，言陽不害也。「應斯義」者，斯，此也，若能應此義，唯行含章可貞已下之事，乃應斯義。此爻全以人事明之。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：括囊，无咎，慎不害也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：括囊无咎，慎不害也。 "
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "《象》曰：括囊无咎，慎不害也。",
            "children": [
              {
                "type": "注",
                "text": "能慎如此，則无害也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：括囊，无咎，慎不害也。 "
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：「括囊无咎，慎不害也。」",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：括，結也。囊所以貯物，以譬心藏知也。閉其知而不用，故曰括囊。功不顯物，故曰无譽。不與物忤，故曰无咎。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：黃裳，元吉，文在中也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "《象》曰：黃裳元吉，文在中也。",
            "children": [
              {
                "type": "注",
                "text": "黃中之文，在中不過也。內積至美而居下，故為元吉。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：黃裳，元吉，文在中也。 ",
            "children": [
              {
                "type": "注",
                "text": "文在中而見於外也。 "
              }
            ]
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：「黃裳元吉，文在中也。」",
            "children": [
              {
                "type": "注",
                "text": "用黃裳而獲元吉，以文在中也。 "
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：黃裳元吉者，黃是中之色，裳是下之飾，坤為臣道，五居君位，是臣之極貴者也。能以中和通於物理，居於臣職，故云黃裳元吉。元大也。以其德能如此，故得大吉也。　《象》曰「黃裳元吉，文在中」者，釋所以黃裳元吉之義，以其文德在中故也。既有中和，又奉臣職，通達文理，故云文在其中，言不用威武也。"
                  },
                  {
                    "type": "句",
                    "value": "注：黃中至美之至也。　正義曰：黃，中之色，裳，下之飾者，《左氏．昭十二年傳》文也。裳，下之飾，則上衣比君，下裳法臣也。「垂黃裳以獲元吉，非用武」者，以體无剛健，是非用威武也。以內有文德，通達物理，故象云文在中也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：龍戰于野，其道窮也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：龍戰于野，其道窮也。 "
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "《象》曰：龍戰于野，其道窮也。",
            "children": [
              {
                "type": "注",
                "text": "陰盛至於窮極，則必爭而傷也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：龍戰于野，其道窮也。 "
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：「龍戰于野，其道窮也。」",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「龍戰于野，其血玄黃」者，以陽謂之龍，上六是陰之至極，陰盛似陽，故稱龍焉。「盛而不已，固陽之地，陽所不堪」，故陽氣之龍與之交戰，即《說卦》云「戰乎乾」是也。戰於卦外，故曰「于野」。陰陽相傷，故其血玄黃。"
                  },
                  {
                    "type": "句",
                    "value": "注「陰之」至「戰于野」。　正義曰：「盛而不己，固陽之地」者，固為占固，陰去則陽來，陰乃盛而不去，占固此陽所生之地，故陽氣之龍與之交戰。"
                  }
                ]
              }
            ]
          }
        ]
      }
    }
  ]
}