{
  "name": "觀",
  "down": "坤",
  "up": "巽",
  "guaci": {
    "jijie": [
      {
        "type": "句",
        "value": "觀，盥而不薦，有孚顒若。",
        "children": [
          {
            "type": "释文",
            "text": "觀，官喚反，下大觀在上，以觀天下，風行地上，觀同。 餘不出者，并音官。而不薦，王又作，同，牋練反。王肅本作而觀薦。"
          },
          {
            "type": "集解",
            "list": [
              {
                "text": "鄭康成曰：諸侯貢士於天子，卿大夫貢士於其君，必以禮賓之，唯主人盥而獻賓，賓盥而酢主人，設薦俎則弟子也。",
                "book": "［儀禮疏］"
              },
              {
                "text": "　陸希聲曰：盥水酌鬯，祭之始，薦進熟祭末，灌鬯之時，誠敬內克，齊莊之容，顒顒外見，則與祭者皆觀感而化矣。",
                "book": "［羅苹路史注］"
              }
            ]
          }
        ]
      }
    ],
    "wangzhu": [
      {
        "type": "句",
        "value": "觀， 盥而不薦，有孚顒若",
        "children": [
          {
            "type": "注",
            "text": "王道之可觀者，莫盛乎宗廟。宗廟之可觀者，莫盛於盥也。至薦，簡略不足復觀，故觀盥而不觀薦也。孔子曰：「禘自既灌而往者。吾不欲觀之矣。」盡夫觀盛，則下觀而化矣。故觀至盥，則有孚顒若也。"
          }
        ]
      }
    ],
    "ycz": [
      {
        "type": "句",
        "value": "觀，盥而不薦，有孚顒*若。",
        "children": [
          {
            "type": "注",
            "text": "予聞之胡翼之先生曰：君子居上為天下之表儀，必極其莊敬，則下觀仰而化也。故為天下之觀，當如宗廟之祭始盥之時，不可如既薦之後，則下民盡其至誠，顒然瞻仰之矣。盥，謂祭祀之始。盥手酌鬱鬯於地，求神之時也。薦，謂獻腥獻熟之時也。盥者事之始，人心方盡其精誠嚴肅之至也。至既薦之後，禮數繁縟，則人心散而精一不若始盥之時矣。居上者，正其表儀以為下民之觀，當莊嚴如始盥之初，勿使誠意少散如既薦之後，則天下之人莫不盡孚誠，顒然若瞻仰之矣。顒，仰望也。"
          },
          {
            "type": "注",
            "text": "*註：顒音ㄩㄥˊ。"
          }
        ]
      }
    ],
    "zx": [
      {
        "type": "句",
        "value": "觀，盥而不薦，有孚顒若。",
        "children": [
          {
            "type": "注",
            "text": "觀，官奐反。下「大觀」、「以觀」之「觀」，《大象》「觀」字，並同。觀者，有以示人而為人所仰也。九五居上，四陰仰之，又內順外巽，而九五以中正示天下，所以為觀。盥，將祭而潔手也。薦，奉酒食以祭也。顒然，尊敬之貌。言致其潔清而不輕自用，則其孚信在中，而顒然可仰。戒占者當如是也。或曰：「有孚顒若」，謂在下之人，信而仰之也。此卦四陰長而二陽消，正為八月之卦，而名卦繫辭，更取他義，亦扶陽抑陰之意。"
          }
        ]
      }
    ],
    "zhengyi": [
      {
        "type": "句",
        "value": "觀，盥而不薦，有孚顒若。",
        "children": [
          {
            "type": "注",
            "text": "王道之可觀者，莫盛乎宗廟。宗廟之可觀者，莫盛於盥也。至薦，簡略不足復觀，故觀盥而不觀薦也。孔子曰：「禘自既灌而往者，吾不欲觀之矣。」盡夫觀盛，則下觀而化矣。故觀至盥則有孚顒若也。"
          },
          {
            "type": "疏",
            "lines": [
              {
                "type": "句",
                "value": "疏　正義曰：觀者，王者道德之美而可觀也，故謂之觀。「觀盥而不薦」者，可觀之事，莫過宗廟之祭。盥，其禮盛也。薦者，謂既灌之後，陳薦籩豆之事，其禮卑也，今所觀宗廟之祭，但觀其盥禮，不觀在後籩豆之事，故云「觀盥而不薦」也。「有孚顒若」者，孚，信也。但下觀此盛禮，莫不皆化，悉有孚信而顒然，故云「有孚顒若」。"
              },
              {
                "type": "句",
                "value": "注「王道」至「顒若也」。　正義曰：「盡夫觀盛則下觀而化」者，「觀盛」謂觀盥禮盛則休而止，是觀其大，不觀其細，此是下之效上，因觀而皆化之矣。故「觀至盥則有孚顒若」者，顒是嚴正之貌，若為語辭，言下觀而化，皆孚信容貌儼然也。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：大觀在上，",
          "children": [
            {
              "type": "释文",
              "text": "大觀，王肅音官。 "
            }
          ]
        },
        {
          "type": "句",
          "value": "順而巽，中正以觀天下。",
          "children": [
            {
              "type": "释文",
              "text": "以觀，徐唯此一字作官音。 "
            }
          ]
        },
        {
          "type": "句",
          "value": "觀，盥而不薦，有孚顒若，下觀而化也。"
        },
        {
          "type": "句",
          "value": "觀天之神道，而四時不忒。",
          "children": [
            {
              "type": "集解",
              "list": [
                {
                  "text": "大傳曰：誣神者殃及三世。",
                  "book": "［漢書］"
                }
              ]
            }
          ]
        },
        {
          "type": "句",
          "value": "聖人以神道設教，而天下服矣。",
          "children": [
            {
              "type": "释文",
              "text": "神道設教，一本作以神道設教。 "
            }
          ]
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：大觀在上，",
          "children": [
            {
              "type": "注",
              "text": "下賤而上貴也。"
            }
          ]
        },
        {
          "type": "句",
          "value": "順而巽，中正以觀天下。觀，盥而不薦，有孚顒若，下觀而化也。觀天之神道，而四時不忒，聖人以神道設教，而天下服矣。",
          "children": [
            {
              "type": "注",
              "text": "統說觀之為道，不以刑制使物，而以觀感化物者也。神則无形者也。不見天之使四時，而四時不忒；不見聖人使百姓，而百姓自服也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：大觀在上，順而巽，中正以觀天下。",
          "children": [
            {
              "type": "注",
              "text": "五居尊位，以剛陽中正之德為下所觀，其德甚大，故曰大觀在上。下坤而上巽，是能而巽也。五居中正，以巽順中正之德為觀於天下也。"
            }
          ]
        },
        {
          "type": "句",
          "value": "觀盥而不薦，有孚顒若，下觀而化也。",
          "children": [
            {
              "type": "注",
              "text": "為觀之道，嚴敬如始盥之時，則下民至誠瞻仰而從化也。不薦，謂不使誠意少散也。"
            }
          ]
        },
        {
          "type": "句",
          "value": "觀天之神道，而四時不忒，聖人以神道設教，而天下服矣。",
          "children": [
            {
              "type": "注",
              "text": "天道至神，故曰神道觀天之運行，四時无有差忒，則見其神妙。聖人見天道之神，體神道以設教，故天下莫不服也。夫天道至神，故運行四時，化育萬物，无有差忒。至神之道莫可名言，惟聖人默契，體其妙用，設為政教，故天下之人涌泳其德而不知其功，鼓舞其化而莫測其用，自然仰觀而戴服。故曰｢以神道設教，而天下服矣｣。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：大觀在上，順而巽，中正以觀天下。",
          "children": [
            {
              "type": "注",
              "text": "以卦體、卦德釋卦名義。"
            }
          ]
        },
        {
          "type": "句",
          "value": "觀，盥而不薦，有孚顒若，下觀而化也。",
          "children": [
            {
              "type": "注",
              "text": "觀，如字。下「觀天」、《大象》「觀民」之「觀」、六爻「觀」字，並同。釋卦辭。"
            }
          ]
        },
        {
          "type": "句",
          "value": "觀天之神道，而四時不忒，聖人以神道設教，而天下服矣。",
          "children": [
            {
              "type": "注",
              "text": "極言觀之道也。四時不忒，天之所以為觀也。神道設教，聖人之所以為觀也。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：大觀在上。",
          "children": [
            {
              "type": "注",
              "text": "下賤而上貴也。"
            }
          ]
        },
        {
          "type": "句",
          "value": "順而巽，中正以觀天下。觀，盥而不薦，有孚顒若，下觀而化也。觀天之神道，而四時不忒。聖人以神道設教，而天下服矣。",
          "children": [
            {
              "type": "注",
              "text": "統說觀之為道，不以刑制使物，而以觀感化物者也。神則无形者也。不見天之使四時，而四時不忒，不見聖人使百姓，而百姓自服也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「大觀在上」者，謂大為在下，所觀唯在於上，由在上既貴，故在下大觀。今大觀在於上。又順而和巽，居中得正，以觀於天下，謂之觀也。此釋觀卦之名。「觀盥而不薦，有孚顒若，下觀而化」者，釋「有孚顒若」之義，本由在下，觀效在上而變化，故「有孚顒若」也。「觀天之神道而四時不忒」者，此盛名觀卦之美，言觀盥與天之神道相合，觀此天之神道而四時不有忒。神道者，微妙无方，理不可知，目不可見，不知所以然而然，謂之神道，而四時之節氣見矣。豈見天之所為，不知從何而來，唯見四時流行，不有差忒，故云「觀天之神道而四時不忒」也。「聖人以神道設教，而天下服矣」者，此明聖人用此天之神道，以觀設教而天下服矣。天既不言而行，不為而成，聖人法則天之神道，唯身自行善，垂化於人，不假言語教戒，不須威刑恐逼，在下自然觀化服從，故云天下服矣。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初六，童觀，小人无咎，君子吝。",
            "children": [
              {
                "type": "集解",
                "list": [
                  {
                    "text": "馬融曰：童猶獨也。",
                    "book": "［釋文］"
                  },
                  {
                    "text": "　鄭康成曰：童稚也。",
                    "book": "［同］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，童觀，小人无咎，君子吝。",
            "children": [
              {
                "type": "注",
                "text": "處於觀時，而最遠朝美。體於陰柔，不能自進，无所鑒見，故曰童觀。趣順而已，无所能為，小人之道也。故曰小人无咎。君子處大觀之時，而為童觀，不亦鄙乎！"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初六，童觀，小人无咎，君子吝。",
            "children": [
              {
                "type": "注",
                "text": "六以陰柔之質，居遠於陽，是以觀見者淺近如童稚然，故曰｢童觀｣。陽剛中正在上，賢聖之君也。近之，則見其道德之盛，所觀深遠，初乃遠之，所見不明，如童蒙之觀也。小人下民也，所見昏淺，不能識君子之道，乃常分也。不足謂之過咎，若君子而如是，則可鄙吝也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初六，童觀，小人无咎，君子吝。",
            "children": [
              {
                "type": "注",
                "text": "卦以觀示為義，據九五為主也，爻以觀瞻為義，皆觀乎九五也。初六，陰柔在下，不能遠見，童觀之象。小人之道，君子之羞也。故其占在小人則无咎，君子得之，則可羞矣。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初六，童觀，小人无咎，君子吝。",
            "children": [
              {
                "type": "注",
                "text": "處於觀時，而最遠朝美，體於陰柔，不能自進，无所鑒見，故曰童觀。趣順而已，无所能為，小人之道也，故曰小人无咎。君子處大觀之時而為童觀，不亦鄙乎。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，闚觀，利女貞。",
            "children": [
              {
                "type": "释文",
                "text": "闚，本又作窺。 "
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，闚觀，利女貞。",
            "children": [
              {
                "type": "注",
                "text": "處在於內，寡所鑒見，體於柔弱，從順而已。猶有應焉，不為全蒙，所見者狹，故曰闚觀。居內得位，柔順寡見，故曰利女貞，婦人之道也。處大觀之時，居中得位，不能大觀廣鑒，闚觀而已，誠可醜也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，闚觀，利女貞。",
            "children": [
              {
                "type": "注",
                "text": "二應於五，觀於五也。五剛陽中正之道，非二陰暗柔弱所能觀見也，故但如闚覘之觀，雖少見而不能甚明也。二既不能明見剛陽中正之道，則利如女子之貞，雖見之不能甚明，而能順從者，女子之道也。在女子為貞也。二既不能明見九五之道，能如女子之順從，則不失中正乃為利也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，窺觀，利女貞。",
            "children": [
              {
                "type": "注",
                "text": "陰柔居內而觀乎外，窺觀之象，女子之正也。故其占如此。丈夫得之，則非所利矣。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，闚觀，利女貞。",
            "children": [
              {
                "type": "注",
                "text": "處在於內，寡所鑒見。體於柔弱，從順而已。猶有應焉，不為全蒙，所見者狹，故曰闚觀。居內得位，柔順寡見，故曰利女貞，婦人之道也。處大觀之時，居中得位，不能大觀廣鑒，闚觀而已，誠可醜也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，觀我生，進退。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，觀我生，進退。",
            "children": [
              {
                "type": "注",
                "text": "居下體之極，處二卦之際，近不比尊，遠不童觀，觀風者也。居此時也，可以觀我生，進退也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，觀我生，進退。",
            "children": [
              {
                "type": "注",
                "text": "三居非其位，處順之極，能順時以進退者也。若居當其位，則无進退之義也。觀我生，我之所生，謂動作施為出於己者，觀其所生而隨宜進退，所以處雖非正，而未至失道也。隨時進退，求不失道，故无悔咎，以能順也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，觀我生，進退。",
            "children": [
              {
                "type": "注",
                "text": "我生，我之所行也。六三，居下之上，可進可退，故不觀九五，而獨觀己所行之通塞以為進退。占者宜自審也。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，觀我生，進退。",
            "children": [
              {
                "type": "注",
                "text": "居下體之極，處二卦之際，近不比尊，遠不童觀，觀風者也。居此時也，可以觀我生進退也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，觀國之光，利用賓于王。",
            "children": [
              {
                "type": "释文",
                "text": "觀國之光，如字。或音官喚反。 "
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，觀國之光，利用賓于王。",
            "children": [
              {
                "type": "注",
                "text": "居觀之時，最近至尊，觀國之光者也。居近得位，明習國儀者也，故曰利用賓于王也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四，觀國之光，利用賓于王。",
            "children": [
              {
                "type": "注",
                "text": "觀莫明於近。五以剛陽中正居尊位，聖賢之君也，四切近之，觀見其道，故云觀國之光。觀見國之盛德光輝也。不指君之身，而云國者。在人君而言，豈止觀其行一身乎？當觀天下之政化，則人君之道德可見矣。四雖陰柔，而巽體居正，切近於五，觀見而能順從者也。利用賓于王，夫聖明在上，則懷抱才德之人，皆願進于朝廷輔載之，以康濟天下。四既觀見人君之德，國家之治，光華盛美，所宜賓于王朝，效其智力，上輔於君，以施澤天下，故云利用賓于王也。古者有賢德之人，則人君賓禮之，故仕進於王朝則謂之賓。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，觀國之光，利用賓于王。",
            "children": [
              {
                "type": "注",
                "text": "六四，最近於五，故有此象。其占為利於朝覲仕進也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，觀國之光，利用賓于王。",
            "children": [
              {
                "type": "注",
                "text": "居觀之時，最近至尊，觀國之光者也。居近得位，明習國儀者也，故曰利用賓于王也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "九五，觀我生，君子无咎。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "九五，觀我生，君子无咎。",
            "children": [
              {
                "type": "注",
                "text": "居於尊位，為觀之主，宣弘大化，光於四表，觀之極者也。上之化下，猶風之靡草，故觀民之俗，以察己道。百姓有罪，在余一人，君子風著，己乃无咎。上為化主，將欲自觀，乃觀民也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "九五，觀我生，君子无咎。",
            "children": [
              {
                "type": "注",
                "text": "九五居人君之位，時之治亂，俗之美惡，繫乎己而已。觀己之生，若天下之俗皆君子矣，則是已之所為政化善也，乃无咎矣。若天下之俗未合君子之道，則是己之所為政治未善，不能免於咎也。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "九五，觀我生，君子无咎。",
            "children": [
              {
                "type": "注",
                "text": "九五，陽剛中正，以居尊位，其下四陰，仰而觀之，君子之象也。故戒居此位、得此占者，當觀己所行，必其陽剛中正亦如是焉，則得无咎也。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "九五，觀我生，君子无咎。",
            "children": [
              {
                "type": "注",
                "text": "居於尊位，為觀之主，宣弘大化，光於四表，觀之極者也。上之化下，猶風之靡草，故觀民之俗，以察己道，百姓有罪，在余一人。君子風著，己乃无咎。上為化主，將欲自觀乃觀民也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上九，觀其生，君子无咎。",
            "children": [
              {
                "type": "集解",
                "list": [
                  {
                    "text": "王傳云：獨處異地，不易執持。",
                    "book": "［口訣義］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，觀其生，君子无咎",
            "children": [
              {
                "type": "注",
                "text": "觀我生，自觀其道者也；觀其生，為民所觀者也。不在於位，最處上極，高尚其志，為天下所觀者也。處天下所觀之地，可不慎乎？故君子德見，乃得无咎。生，猶動出也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九，觀其生，君子无咎。",
            "children": [
              {
                "type": "注",
                "text": "上九以陽剛之德處於上，為下之所觀而不當位，是賢人君子不在於位，而道德為天下所觀仰者也。觀其生，觀其所生也，謂出於己者，德業行義也。既為天下所觀仰，故自觀其所生，若皆君子矣，則无過咎也。茍未君子，則何以使人觀仰矜式，是其咎也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上九，觀其生，君子无咎。",
            "children": [
              {
                "type": "注",
                "text": "上九，陽剛居尊位之上，雖不當事任，而亦為下所觀，故其戒辭略與五同。但以我為其，小有主賓之異耳。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，觀其生，君子无咎。",
            "children": [
              {
                "type": "注",
                "text": "觀我生，自觀其道者也。觀其生，為民所觀者也。不在於位，最處上極，高尚其志，為天下所觀者也。處天下所觀之地，可不慎乎？故君子德見，乃得无咎。生，猶動出也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：風行地上，觀。先王以省方觀民設教。",
          "children": [
            {
              "type": "集解",
              "list": [
                {
                  "text": "鄭眾曰：從俗所為順民之教，故君子治人不求變俗。",
                  "book": "［口訣義］"
                }
              ]
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：風行地上，觀，先王以省方觀民設教。"
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：風行地上，觀，先王以省方，觀民設教。",
          "children": [
            {
              "type": "注",
              "text": "風行地上，周及庶物，為由歷周覽之象，故先王體之為省方之禮，以觀民俗而設教也。天子巡省四方，觀視民俗，設為政教，如奢則約之以儉，儉則示之以禮是也。省方，觀民也。設教，為民觀也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：風行地上，觀，先王以省方觀民設教。",
          "children": [
            {
              "type": "注",
              "text": "省，悉井反。省方以觀民，設教以為觀。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：風行地上，觀，先王以省方觀民設教。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「風行地上」者，風主號令，行於地上，猶如先王設教，在於民上，故云「風行地上，觀」也。「先王以省方觀民設教」者，以省視萬方，觀看民之風俗，以設於教，非諸侯以下之所為，故云先王也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：初六童觀，小人道也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：初六童觀，小人道也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：初六童觀，小人道也。",
            "children": [
              {
                "type": "注",
                "text": "所觀不明如童稚，乃小人之分，故曰小人道也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：初六童觀，小人道也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "象曰：初六童觀，小人道也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：童觀者，處於觀時而最遠朝廷之美體，是柔弱不能自進，无所鑒見，唯如童稚之子而觀望也。「小人无咎君子吝」者，為此觀看，趣在順從而已，无所能為，於小人行之，纔得无咎，若君子行之，則鄙吝也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：闚觀女貞，亦可醜也。",
            "children": [
              {
                "type": "释文",
                "text": "象曰闚觀女貞，一本有利字。 "
              }
            ]
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：闚觀女貞，亦可醜也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：闚觀女貞，亦可醜也。",
            "children": [
              {
                "type": "注",
                "text": "君子不能觀見剛陽中正之大道，而僅闚覘其彷彿，雖能順從，乃同女子之貞，亦可羞醜也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：窺觀女貞，亦可醜也。",
            "children": [
              {
                "type": "注",
                "text": "在丈夫則為醜也。"
              }
            ]
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：闚觀女貞，亦可醜也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「闚觀利女貞」者，既是陰爻，又處在卦內，性又柔弱，唯闚竊而觀。如此之事，唯利女之所貞，非丈夫所為之事也。"
                  },
                  {
                    "type": "句",
                    "value": "注「處在」至「可醜也」。　正義曰：「猶有應焉，不為全蒙」者，六二雖柔弱在內，猶有九五剛陽與之為應，則微有開發，不為全是童蒙如初六也，故能闚而外觀。此童觀、闚觀，皆讀為去聲也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：觀我生進退，未失道也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：觀我生進退，未失道也。",
            "children": [
              {
                "type": "注",
                "text": "處進退之時，以觀進退之幾，未失道也。"
              }
            ]
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：觀我生進退，未失道也。",
            "children": [
              {
                "type": "注",
                "text": "觀己之生而進退以順乎宜，宜故未至於失道也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：觀我生，進退，未失道也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：觀我生進退，未失道也。",
            "children": [
              {
                "type": "注",
                "text": "處進退之時，以觀進退之幾，未失道也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「觀我生進退」者，我生，我身所動出。三居下體之極，是有可進之時；又居上體之下，復是可退之地。遠則不為童觀，近則未為觀國，居在進退之處，可以自觀我之動出也。故時可則進，時不可則退，觀風相幾，未失其道，故曰「觀我生進退」也。道得名生者，道是開通生利萬物。故《繫辭》云「生生之謂易」，是道為生也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：觀國之光，尚賓也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：觀國之光，尚賓也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：觀國之光，尚賓也。",
            "children": [
              {
                "type": "注",
                "text": "君子懷負才業，志在乎兼善天下，然有卷懷自守者，蓋時无明君，莫能用其道，不得已也，豈君子之志哉。故《孟子》曰：｢中天下而立，定四海之民，君子樂之。｣既觀見國之盛德光華，古人所謂非常之遇也，所以志願登進王朝，以行其道，故云｢觀國之光，尚賓也｣。尚，謂志尚，其志意願慕賓于王朝也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：觀國之光，尚賓也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：觀國之光，尚賓也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「觀國之光，利用賓于王」者，最近至尊，是觀國之光。「利用賓于王」者，居在親近而得其位，明習國之禮儀，故曰利用賓于王庭也。"
                  },
                  {
                    "type": "句",
                    "value": "《象》曰：「觀國之光，尚賓」者，釋「觀國之光」義。以居近至尊之道，志意慕尚為王賓也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：觀我生，觀民也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：觀我生，觀民也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：觀我生，觀民也。",
            "children": [
              {
                "type": "注",
                "text": "我生出於己者，人君欲觀已之施為善否，當觀於民。民俗善則政化善也。王弼云：觀民以察己之道是也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：觀我生，觀民也。",
            "children": [
              {
                "type": "注",
                "text": "此夫子以義言之，明人君觀己所行，不但一身之得失，又當觀民德之善否，以自省察也。"
              }
            ]
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：觀我生，觀民也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：九五居尊，為觀之主。四海之內，由我而化，我教化善，則天下有君子之風；教化不善，則天下著小人之俗，故觀民以察我道，有君子之風著，則无咎也。故曰：「觀我生，君子无咎」也。"
                  }
                ]
              }
            ]
          },
          {
            "type": "句",
            "value": "《象》曰「觀我生，觀民」者，謂觀民以觀我，故觀我即觀民也。"
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：觀其生，志未平也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：觀其生，志未平也。",
            "children": [
              {
                "type": "注",
                "text": "特處異地，為眾所觀，不為平易。和光流通，志未平也。"
              }
            ]
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：觀其生，志未平也。",
            "children": [
              {
                "type": "注",
                "text": "雖不在位，然以人觀其德，用為儀法，故當自慎，省觀其所生，常不失於君子，則人不失所望而化之矣。不可以不在於位，故安然放意无所事也，是其至意未得安也。故云：志未平也。平，謂安寧也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：觀其生，志未平也。",
            "children": [
              {
                "type": "注",
                "text": "志未平，言雖不得位，未可忘戒懼也。"
              }
            ]
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：觀其生，志未平也。",
            "children": [
              {
                "type": "注",
                "text": "特處異地，為眾所觀，不為平易，和光流通，志未平也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「觀其生」者，最處上極，高尚其志，生亦道也。為天下觀其己之道，故云「觀其生」也。「君子无咎」者，既居天下可觀之地，可不慎乎？故居子謹慎，乃得无咎也。"
                  },
                  {
                    "type": "句",
                    "value": "《象》曰「觀其生，志未平」者，釋「觀其生」之義。以特處異地，為眾所觀，不為平易。和光流通，志未與世俗均平。世无危懼之憂，我有符同之慮，故曰「志未平」也。"
                  },
                  {
                    "type": "句",
                    "value": "注「觀我」至「動出也」。　正義曰：「生猶勸出」者，或動或出，是生長之義，故云「生猶動出」。六三、九五皆云「觀我生」，上九云「觀其生」，此等云生皆為動出，故於卦末，注總明之也。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "觀，《序卦》：臨者大也，物大然後可觀，故受之以觀，觀所以次臨也。凡觀視於物則為觀。為觀於下則為觀，如樓觀謂之觀者，為觀於下也。人君上觀天道，下觀民俗，則為觀。修德行政為民瞻仰，則為觀。風行地上，徧觸萬類，周觀之象也。二陽在上，四陰在下，陽剛居尊，為羣下所觀，仰觀之義也。在諸爻則惟取觀見隨時為義也。"
      }
    ]
  ]
}