{
  "name": "噬嗑",
  "down": "震",
  "up": "離",
  "guaci": {
    "jijie": [
      {
        "type": "句",
        "value": "噬嗑，享，利用獄。"
      }
    ],
    "wangzhu": [
      {
        "type": "句",
        "value": "噬嗑， 亨，利用獄。",
        "children": [
          {
            "type": "注",
            "text": "噬，齧也；嗑，合也。凡物之不親，由有間也。物之不齊，由有過也。有間與過，齧而合之，所以通也。刑克以通，獄之利也。"
          }
        ]
      }
    ],
    "ycz": [
      {
        "type": "句",
        "value": "噬嗑，亨，利用獄。",
        "children": [
          {
            "type": "注",
            "text": "噬嗑，亨卦，自有亨義也。天下之事所以不得亨者，以有間也。噬而嗑之，則亨通矣。利用獄，噬而嗑之之道，宜用刑獄也。天下之間，非刑獄何以去之，不云利用刑，而云利用獄者。卦有明照之象，利於察獄也。獄者，所以究察情偽，得其情則知為間之道，然後可以設防與致刑也。"
          }
        ]
      }
    ],
    "zx": [
      {
        "type": "句",
        "value": "噬嗑，亨，利用獄。",
        "children": [
          {
            "type": "注",
            "text": "噬，市利反。嗑，胡臘反。噬，齧也。嗑，合也。物有間者，齧而合之也。為卦上下兩陽而中虛，頤口之象，九四一陽，間於其中，必齧之而後合，故為噬嗑。其占當得亨通者，有間故不通，齧之而合，則亨通矣。又三陰三陽，剛柔中半，下動上明，下雷上電，本自益卦六四之柔，上行以至於五而得其中，是以陰居陽，雖不當位而利用獄。蓋治獄之道，唯威與明，而得其中之為貴。故筮得之者，有其德，則應其占也。"
          }
        ]
      }
    ],
    "zhengyi": [
      {
        "type": "句",
        "value": "噬嗑，亨。利用獄。",
        "children": [
          {
            "type": "注",
            "text": "噬，齧也；嗑，合也。凡物之不親，由有間也。物之不齊，由有過也。有間與過，齧而合之，所以通也。刑克以通，獄之利也。"
          },
          {
            "type": "疏",
            "lines": [
              {
                "type": "句",
                "value": "疏　正義曰：「噬嗑亨」者，噬，齧也；嗑，合也。物在於口，則隔其上下，若齧去其物，上下乃合而得亨也。此卦之名，假借口象以為義，以喻刑法也。凡上下之間，有物間隔，當須用刑法去之，乃得亨通，故云「噬嗑亨」也。「利用獄」者，以刑除間隔之物，故「利用獄」也。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：頤中有物，曰噬嗑。"
        },
        {
          "type": "句",
          "value": "噬嗑而亨。剛柔分，動而明，雷電合而章。柔得中而上行，雖不當位，利用獄也。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "彖曰：頤中有物，曰噬嗑。",
          "children": [
            {
              "type": "注",
              "text": "頤中有物，齧而合之，噬嗑之義也。"
            }
          ]
        },
        {
          "type": "句",
          "value": "噬嗑而亨，",
          "children": [
            {
              "type": "注",
              "text": "有物有間，不齧不合，无由亨也。"
            }
          ]
        },
        {
          "type": "句",
          "value": "剛柔分，動而明，雷電合而章。",
          "children": [
            {
              "type": "注",
              "text": "剛柔分動，不溷乃明，雷電並合，不亂乃章，皆「利用獄」之義。"
            }
          ]
        },
        {
          "type": "句",
          "value": "柔得中而上行，雖不當位，利用獄也。",
          "children": [
            {
              "type": "注",
              "text": "謂五也。能為齧合而通，必有其主，五則是也。上行謂所之在進也。凡言上行，皆所之在貴也。雖不當位，不害用獄也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：頤中有物，曰噬嗑。噬嗑而亨，",
          "children": [
            {
              "type": "注",
              "text": "頤中有物故為噬嗑。有物間於頤中則為害，噬而嗑之則其害亡，乃亨通也，故云噬嗑而亨。"
            }
          ]
        },
        {
          "type": "句",
          "value": "剛柔分動而明，雷電合而章，",
          "children": [
            {
              "type": "注",
              "text": "以卦才言也，剛爻與柔爻相間，剛柔分而不相雜，為明辨之象，明辨察獄之本也。動而明，下震上離，其動而明也。雷電合而章，雷震而電耀，相須並見，合而章也。照與威並行，用獄之道也。能照則无所隱情，有威則莫敢不畏，上既以二象言其動而明，故復言威照並用之意。"
            }
          ]
        },
        {
          "type": "句",
          "value": "柔得中而上行，雖不當位，利用獄也。",
          "children": [
            {
              "type": "注",
              "text": "六五以柔居中，為用柔得中之義。上行謂居尊位，雖不當位，謂以柔居五為不當，而利於用獄者，治獄之道，全剛則傷於嚴暴，過柔則失於寬縱。五為用獄之主，以柔處剛而得中，得用獄之宜也。以柔居剛為利用獄，以剛居柔為利否，曰剛柔質也，居用也，用柔非治獄之宜也。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：頤中有物，曰噬嗑。",
          "children": [
            {
              "type": "注",
              "text": "以卦體釋卦名義。"
            }
          ]
        },
        {
          "type": "句",
          "value": "噬嗑而亨，剛柔分，動而明，雷電合而章。柔得中而上行，雖不當位，利用獄也。",
          "children": [
            {
              "type": "注",
              "text": "上，時掌反。又以卦名、卦體、卦德、二象卦變釋卦辭。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：頤中有物，曰噬嗑。",
          "children": [
            {
              "type": "注",
              "text": "頤中有物，齧而合之，噬嗑之義也。"
            }
          ]
        },
        {
          "type": "句",
          "value": "噬嗑而亨。",
          "children": [
            {
              "type": "注",
              "text": "有物有間，不齧不合，无由亨也。"
            }
          ]
        },
        {
          "type": "句",
          "value": "剛柔分，動而明，雷電合而章。",
          "children": [
            {
              "type": "注",
              "text": "剛柔分動，不溷乃明，雷電並合，不亂乃章，皆「利用獄」之義。"
            }
          ]
        },
        {
          "type": "句",
          "value": "柔得中而上行，雖不當位，利用獄也。",
          "children": [
            {
              "type": "注",
              "text": "謂五也。能為齧合而通，必有其主，五則是也。上行謂所之在進也。凡言上行，皆所之在貴也。雖不當位，不害用獄也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「頤中有物曰噬嗑」者，此釋噬嗑名也。案：諸卦之《彖》，先標卦名，乃復言曰某卦、曰同人、曰大有、曰小畜之類是也。此發首不疊卦名者，若義幽隱者，先出卦名，後更以卦名結之，若其義顯露，則不先出卦名，則此「頤中有物曰噬嗑」之類，其事可知，故不先出卦名。此乃夫子因義理文勢，隨義而發，不為例也。"
                }
              ]
            }
          ]
        },
        {
          "type": "句",
          "value": "噬嗑而亨者，釋亨義，由噬嗑而得亨也。"
        },
        {
          "type": "句",
          "value": "「剛柔分動而明，雷電合而章」者釋「利用獄」之義。剛柔既分，不相溷雜，故動而顯明也。雷電既合，而不錯亂，故事得彰著，明而且著，可以斷獄。剛柔分謂震剛在下，離柔在上。剛柔云分，雷電云合者，欲見明之與動，各是一事，故剛柔云分也。明、動雖各一事，相須而用，故雷電云合。但易之為體，取象既多。若取分義，則云「震下離上」。若取合義，則云離震合體，共成一卦也。此釋二象「利用獄」之義也。"
        },
        {
          "type": "句",
          "value": "「柔得中而上行，雖不當位，利用獄也」者，此釋爻有利用獄之義。陰居五位，是柔得中也。而上行者既居上卦，意在向進，故云上行。其德如此，雖不當位者，所居陰位，猶利用獄也。"
        },
        {
          "type": "句",
          "value": "注剛柔至之義。正義曰：「雷電並合，不亂乃章」者，《彖》文唯云「雷電合」，注云「不亂乃章」者，不亂之文，以其上云「剛柔分」。「剛柔分」則是不亂，故云「雷電並合，不亂乃章」也。"
        },
        {
          "type": "句",
          "value": "注謂五至用獄也。正義曰：凡言上行，皆所之在貴者，輔嗣此注，恐畏之適五位則是上行，故於此明之。凡言上行，但所之在進，皆曰上行，不是唯向五位，乃稱上行也。故《謙卦》序《彖》云：「地道卑而上行」，坤道體在上，故總云上行，不止五也。又《損卦．彖》云：「損下益上」，曰上行是減三而益上卦，謂之上行，是亦不據五也。然則此云上行，及《晉卦．彖》云「上行」，既在五位而又稱上行，則似若王者，雖見在尊位，猶意在欲進，仰慕三皇五帝可貴之道，故稱上行者也。"
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，屨校滅趾，无咎。",
            "children": [
              {
                "type": "释文",
                "text": "校，爻教反，馬音教。滅止，本亦作趾。趾，足也。 "
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，屨校滅趾，无咎。",
            "children": [
              {
                "type": "注",
                "text": "居无位之地，以處刑初，受刑而非治刑者也。凡過之所始，必始於微，而後至於著。罰之所始，必始於薄，而後至於誅。過輕戮薄，故「屨校滅趾」，桎其行也。足懲而巳，故不重也。過而不改，乃謂之過。小懲大誡，乃得其福，故无咎也。校者以木絞校者也，即械也，校者取其通名也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九，屨校滅趾，无咎。",
            "children": [
              {
                "type": "注",
                "text": "九居初，最下无位者也。下民之象，為受刑之人。當用刑之始，罪小而刑輕。校，木械也。其過小，故履之於足，以滅傷其趾。人有小過，校而滅其趾，則當懲懼不敢進於惡矣，故得无咎。《繫辭》云：小懲而大誡，此小人之福也。言懲之於小與初，故得无咎也。初與上无位，為受刑之人。餘四爻皆為用刑之人，初居最下无位者也。上處尊位之上，過於尊位亦无位者也。王弼以為：无陰陽之位。陰陽係於奇偶，豈容无也。然諸卦，初上不言當位。不當位者，蓋初終之義，為大臨之初九，則以位為正，若需上六云不當位。乾上九云无位，爵位之位，非陰陽之位也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，屨校滅趾，无咎。",
            "children": [
              {
                "type": "注",
                "text": "校，音教。初、上无位，為受刑之象。中四爻為用刑之象。初在卦始，罪薄過小，又在卦下，故為履校滅趾之象。止惡於初，故得无咎。占者小傷而无咎也。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，屨校滅趾，无咎。",
            "children": [
              {
                "type": "注",
                "text": "居无位之地，以處刑初，受刑而非治刑者也。凡過之所始，必始於微，而後至於著。罰之所始，必始於薄，而後至於誅。過輕戮薄，故「屨校滅趾」，桎其行也。足懲而已，故不重也。過而不改，乃謂之過。小懲大誡，乃得其福，故无咎也。校者以木絞校者也，即械也，校者取其通名也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，噬膚滅鼻，无咎。",
            "children": [
              {
                "type": "集解",
                "list": [
                  {
                    "text": "馬融曰：柔脆肥美曰膚。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，噬膚滅鼻，无咎。",
            "children": [
              {
                "type": "注",
                "text": "噬，齧也。齧者，刑克之謂也。處中得位，所刑者當，故曰噬膚也。乘剛而刑，未盡順道，噬過其分，故滅鼻也。刑得所疾，故雖滅鼻而无咎也。膚者，柔脆之物也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，噬膚，滅鼻，无咎。",
            "children": [
              {
                "type": "注",
                "text": "二應五之位，用刑者也。四爻皆取噬為義。二居中得正，是用刑得其中正也。用刑得其中正，則罪惡者易服，故取噬膚為象。噬齧人之肌膚，為易入也。滅，沒也。深入至沒其鼻也。二以中正之道，其刑易服，然乘初剛，是用刑于剛強之人。刑剛強之人，必須深痛故至滅鼻而无咎也。中正之道，易以服人，與嚴刑以待，則強義不相妨。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，噬膚滅鼻，无咎。",
            "children": [
              {
                "type": "注",
                "text": "祭有膚鼎，蓋肉之柔脆，噬而易嗑者。六二中正，故其所治如噬膚之易。然以柔乘剛，故雖甚易，亦不免於傷滅其鼻。占者雖傷而終无咎也。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，噬膚滅鼻，无咎。",
            "children": [
              {
                "type": "注",
                "text": "噬，齧也。齧者，刑克之謂也。處中得位，所刑者當，故曰噬膚也。乘剛而刑，未盡順道，噬過其分，故滅鼻也。刑得所疾，故雖滅鼻而无咎也。膚者，柔脆之物也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，噬腊肉，遇毒，小吝，无咎。",
            "children": [
              {
                "type": "集解",
                "list": [
                  {
                    "text": "馬融曰：晞於陽而煬於火曰腊肉。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，噬腊肉，遇毒，小吝，无咎。",
            "children": [
              {
                "type": "注",
                "text": "處下體之極，而履非其位，以斯食物，其物必堅。豈唯堅乎？將遇其毒。噬以喻刑人，腊以喻不服，毒以喻怨生。然承於四而不乘剛，雖失其正，刑不侵順，故雖遇毒，小吝无咎。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，噬腊肉，遇毒。小吝，无咎。",
            "children": [
              {
                "type": "注",
                "text": "三居下之上，用刑者也。六居三處不當位，自處不得其當而刑于人，則不服而怨懟，悖犯之如噬齧乾腊堅韌之物，而遇毒惡之味，反傷于口也。用刑而人不服，反致怨傷，是可鄙吝也。然當噬嗑之時，大要噬間而嗑之，雖其身處位不當，而強梗難服，至於遇毒，然用刑非為不當也，故雖可吝，而亦小噬而嗑之，非有咎也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，噬腊肉，遇毒，小吝，无咎。",
            "children": [
              {
                "type": "注",
                "text": "腊，音昔。腊肉，謂獸腊，全體骨而為之者，堅韌之物也。陰柔不中正，治人而人不服，為噬腊遇毒之象。占雖小吝，然時當噬嗑，於義為无咎也。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，噬腊肉，遇毒，小吝，无咎。",
            "children": [
              {
                "type": "注",
                "text": "處下體之極，而履非其位，以斯食物，其物必堅。豈唯堅乎？將遇其毒。噬以喻刑人，腊以喻不服，毒以喻怨生。然承於四而不乘剛，雖失其正，刑不侵順，故雖遇毒，小吝无咎。"
              }
            ]
          }
        ]
      }
    },
    {
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，噬乾胏，得金矢，利艱貞吉。",
            "children": [
              {
                "type": "注",
                "text": "雖體陽爻，為陰之主，履不獲中，而居其非其位，以斯噬物，物亦不服，故曰「噬乾胏」也。金，剛也，矢，直也。噬乾胏而得剛直，可以利於艱貞之吉，未足以盡通理之道也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "九四，噬乾胏*，得金矢，利艱貞，吉。",
            "children": [
              {
                "type": "注",
                "text": "九四居近君之位，當嗑噬之任者也。四已過中，是其間愈大，而用刑愈深也，故云：噬乾胏。胏，肉之有聯骨者，乾肉而兼骨，至堅難噬者也。噬至堅而得金矢，金取剛，矢取直。九四陽德剛直，為得剛直之道，雖用剛直之道，利在克艱其事，而貞固其守則吉也。九四剛而明，體陽而居柔，剛明則傷於果，故戒以知難，居柔則守不固，故戒以堅貞。剛而不貞者有矣，凡失剛者，皆不貞也，在噬嗑四最為善。"
              },
              {
                "type": "注",
                "text": "*註：胏：ㄗˇ骨頭上的肉"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，噬乾胏，得金矢，利艱貞，吉。",
            "children": [
              {
                "type": "注",
                "text": "乾，音干。胏，緇美反。胏，肉之帶骨者，與胾通。《周禮》：獄訟，入鈞金束矢而後聽之。九四，以剛居柔，得用刑之道，故有此象。言所噬愈堅，而得聽訟之宜也。然必利於艱難正固，則吉。戒占者宜如是也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，噬乾胏，得金矢。利艱貞，吉。",
            "children": [
              {
                "type": "注",
                "text": "雖體陽爻，為陰之主，履不獲中，而居其非其位，以斯噬物，物亦不服，故曰「噬乾胏」也。金，剛也，矢，直也。噬乾胏而得剛直，可以利於艱貞之吉，未足以盡通理之道也。"
              }
            ]
          }
        ]
      }
    },
    {
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，噬乾肉，得黃金，貞厲，无咎。",
            "children": [
              {
                "type": "注",
                "text": "乾肉，堅也。黃，中也。金，剛也。以陰處陽，以柔乘剛，以噬於物，物亦不服，故曰「噬乾肉」也。然處得尊位，以柔乘剛而居於中，能行其戮者也。履不正而能行其戮，剛勝者也。噬雖不服，得中而勝，故曰「噬乾肉得黃金」也。己雖不正，而刑戮得當，故雖貞厲而无咎也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，噬乾肉，得黃金，貞厲，无咎。",
            "children": [
              {
                "type": "注",
                "text": "五在卦愈上而為噬乾肉，反易於四之乾胏者。五居尊位，乘在上之勢，以刑於下，其勢易也，在卦將極矣。其為間甚大，非易嗑也，故為噬乾肉也。得黃金，黃中色，金剛物。五居中為得中道，處剛而四輔以剛，得黃金也。五无應，而四居大臣之位，得其助也。貞厲无咎，六五雖處中剛，然實柔體，故戒以必正固而懷危厲，則得无咎也。以柔居尊，而當嗑噬之時，豈可不貞固而懷危懼哉。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，噬乾肉，得黃金，貞厲，无咎。",
            "children": [
              {
                "type": "注",
                "text": "噬乾肉，難於膚而易於腊胏者也。黃，中色。金，亦謂鈞金。六五，柔順而中，以居尊位，用刑於人，人无不服，故有此象。然必貞厲，乃得无咎。亦戒占者之辭也。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，噬乾肉，得黃金，貞厲，无咎。",
            "children": [
              {
                "type": "注",
                "text": "乾肉，堅也。黃，中也。金，剛也。以陰處陽，以柔乘剛，以噬於物，物亦不服，故曰「噬乾肉」也。然處得尊位，以柔乘剛而居於中，能行其戮者也。履不正而能行其戮，剛勝者也。噬雖不服，得中而勝，故曰「噬乾肉得黃金」也。己雖不正，而刑戮得當，故雖貞厲而无咎也。"
              }
            ]
          }
        ]
      }
    },
    {
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，何校滅耳，凶。",
            "children": [
              {
                "type": "注",
                "text": "處罰之極，惡積不改者也。罪非所懲，故刑及其首，至于滅耳，及首非誡，滅耳非懲，凶莫甚焉。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九，何校滅耳，凶。",
            "children": [
              {
                "type": "注",
                "text": "上過乎尊位，无位者也，故為受刑者，居卦之終，是其間大噬之極也。《繫辭》所謂惡積而不可揜罪，大而不可解者也，故何校而滅其耳，凶可知矣。何，負也，謂在頸也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上九，何校滅耳，凶。",
            "children": [
              {
                "type": "注",
                "text": "何，何可反。何，負也。過極之陽，在卦之上，惡極罪大，凶之道也。故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，何校滅耳，凶。",
            "children": [
              {
                "type": "注",
                "text": "處罰之極，惡積不改者也。罪非所懲，故刑及其首，至于滅耳，及首非誡，滅耳非懲，凶莫甚焉。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：雷電，噬嗑。先王以明罰勑法。",
          "children": [
            {
              "type": "释文",
              "text": "勑，恥力反，此俗字也。《字林》作敕。 "
            },
            {
              "type": "集解",
              "list": [
                {
                  "text": "鄭康成曰：勑，猶理也。",
                  "book": "［釋文］"
                }
              ]
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：雷電，噬嗑；先王以明罰勑法。"
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：雷電，噬嗑，先王以明罰敕法。",
          "children": [
            {
              "type": "注",
              "text": "象无倒置者，疑此文互也。雷電相須並見之物，亦有噬象。電明而雷威，先王觀雷電之象，法其明與威，以明其刑罰，飭其法令。法者，明事理而為之防者也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：雷電，噬嗑；先王以明罰勑法。",
          "children": [
            {
              "type": "注",
              "text": "雷電，當作電雷。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：雷電，噬嗑，先王以明罰勑法。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「雷電噬嗑」者，但噬嗑之象，其象在口。雷電非噬嗑之體，但「噬嗑」象外物，既有雷電之體，則雷電欲取明罰敕法，可畏之義，故連云雷電也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：屨校滅趾，不行也。",
            "children": [
              {
                "type": "释文",
                "text": "不行也，或本作止不行也。 "
              }
            ]
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：屨校滅趾，不行也。",
            "children": [
              {
                "type": "注",
                "text": "過止於此。"
              }
            ]
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：屨校滅趾，不行也。",
            "children": [
              {
                "type": "注",
                "text": "屨校而滅傷其趾，則知懲誡而不敢長其惡，故云不行也。古人制刑，有小罪則校其趾，蓋取禁止其行，使不進於惡也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：屨校滅趾，不行也。",
            "children": [
              {
                "type": "注",
                "text": "滅趾，又有不進於惡之象。"
              }
            ]
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：屨校滅趾，不行也。",
            "children": [
              {
                "type": "注",
                "text": "過止於此。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「屨校滅趾」者，屨謂著而履踐也，校謂所施之械也。處刑之初，居无位之地，是受刑之人，非治刑之主。凡過之所始，必始於微，積而不已，遂至於著。罰之所始，必始於薄刑。薄刑之不已，遂至於誅。在刑之初，過輕戮薄，必校之在足，足為懲誡，故不復重犯。故校之在足，已沒其趾，桎其小過，誡其大惡，過而能改，乃是其福。雖復滅趾，可謂无咎，故言「屨校滅趾，无咎」也。"
                  },
                  {
                    "type": "句",
                    "value": "《象》曰｢屨校滅趾，不行｣者，釋「屨校滅趾」之義猶著，校滅沒其趾也。小懲大誡，故罪過止息不行也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：噬膚滅鼻，乘剛也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：噬膚滅鼻，乘剛也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：噬膚滅鼻，乘剛也。",
            "children": [
              {
                "type": "注",
                "text": "深至滅鼻者，乘剛故也。乘剛，乃用刑於剛強之人，不得不深嚴也，深嚴則得宜，乃所謂中也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：噬膚滅鼻，乘剛也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：噬膚滅鼻，乘剛也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：｢噬膚滅鼻｣者，六二處中得位，是用刑者。所刑中當，故曰「噬膚」。膚是柔脆之物，以喻服罪受刑之人也。乘剛而刑，未盡順道，噬過其分，故至「滅鼻」，言用刑大深也。无咎者，用刑得其所疾，謂刑中其理，故无咎也。"
                  }
                ]
              }
            ]
          },
          {
            "type": "句",
            "value": "《象》曰「乘剛」者，釋噬膚滅鼻之義，以其乘剛，故用刑深也。"
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：遇毒，位不當也。"
          },
          {
            "type": "句",
            "value": " 九四，噬乾胏，得金矢，利艱貞，吉。",
            "children": [
              {
                "type": "释文",
                "text": "胏，緇美反，子夏作脯，徐音甫，荀董同。［按］《說文》引作。唐石經吉字上旁注一大字。"
              },
              {
                "type": "集解",
                "list": [
                  {
                    "text": "馬融曰：有骨謂之胏。",
                    "book": "［釋文］"
                  },
                  {
                    "text": "　鄭康成曰：胏，簣也。",
                    "book": "［同］"
                  },
                  {
                    "text": "　王肅曰：四體離，陰卦，骨之象。骨在乾肉，脯之象。金象所以獲野禽，故食之反得金矢，君子於味必思其毒，於利必備其難。",
                    "book": "［初學記］"
                  }
                ]
              }
            ]
          },
          {
            "type": "句",
            "value": "《象》曰：利艱貞吉，未光也。",
            "children": [
              {
                "type": "释文",
                "text": "未光大也，本亦無大字。 "
              }
            ]
          },
          {
            "type": "句",
            "value": "六五，噬乾肉，得黃金，貞厲，无咎。"
          },
          {
            "type": "句",
            "value": "《象》曰：貞厲无咎，得當也。"
          },
          {
            "type": "句",
            "value": "上九，何校滅耳，凶。",
            "children": [
              {
                "type": "释文",
                "text": "何校，何可反，又音河。本亦作荷，音同。 "
              },
              {
                "type": "集解",
                "list": [
                  {
                    "text": "王肅曰：荷，擔也。",
                    "book": "［釋文］"
                  }
                ]
              }
            ]
          },
          {
            "type": "句",
            "value": "《象》曰：何校滅耳，聰不明也。",
            "children": [
              {
                "type": "集解",
                "list": [
                  {
                    "text": "馬融曰：耳無所聞也。",
                    "book": "［釋文］"
                  },
                  {
                    "text": "　鄭康成曰：目不明，耳不聰。　王肅曰：言其聰之不明。",
                    "book": "［并同］"
                  }
                ]
              }
            ]
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：遇毒，位不當也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：遇毒，位不當也。",
            "children": [
              {
                "type": "注",
                "text": "六三以陰居陽，處位不當，自處不當故所刑者難服，而反毒之也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：遇毒，位不當也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：遇毒，位不當也。"
          },
          {
            "type": "句",
            "value": " 疏　正義曰：「噬腊肉」者，腊是堅剛之肉也。毒者，苦惡之物也。三處下體之上，失政刑人，刑人不服。若齧其腊肉，非但難齧，亦更生怨咎，猶噬腊而難入，復遇其毒味然也。三以柔不乘剛，刑不侵順道，雖有遇毒之吝，於德亦无大咎，故曰「噬腊肉遇毒，小吝无咎」。"
          },
          {
            "type": "句",
            "value": "《象》曰「位不當」者，謂處位不當也。"
          }
        ]
      }
    },
    {
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：利艱貞吉，未光也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：利艱貞吉，未光也。",
            "children": [
              {
                "type": "注",
                "text": "凡言未光，其道未光大也。戒於利艱貞，蓋其所不足也，不得中正故也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：利艱貞，吉，未光也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：利艱貞吉，未光也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「噬乾胏」者，乾胏是臠肉之乾者，履不獲中，居其非位，以斯治物，物亦不服，猶如噬乾胏然也。「得金矢」者，金，剛也。矢，直也。雖刑不能服物，而能得其剛直也。「利艱貞吉」者，既得剛直，利益艱難，守貞正之吉，猶未能光大通理之道，故《象》云「未光」也。"
                  }
                ]
              }
            ]
          }
        ]
      }
    },
    {
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：貞厲无咎，得當也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：貞厲无咎，得當也。",
            "children": [
              {
                "type": "注",
                "text": "所以能无咎者，以所為得其當也。所謂當居中，用剛而能守正慮危也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：貞厲，无咎，得當也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：貞厲无咎，得當也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「噬乾肉」者，乾肉，堅也。以陰處陽，以柔乘剛，以此治罪於人，人亦不服，如似噬乾肉也。"
                  },
                  {
                    "type": "句",
                    "value": "「得黃金」者，黃，中也。金，剛也。以居於中是黃也，以柔乘剛是金也。既中而行剛，能行其戮，剛勝者也。故曰「得黃金」也。"
                  },
                  {
                    "type": "句",
                    "value": "「貞厲无咎」者，己雖不正，刑戮得當，故雖貞正自危而无咎害。位雖不當，而用刑得當，故《象》云「得當」也。"
                  }
                ]
              }
            ]
          }
        ]
      }
    },
    {
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：何校滅耳，聰不明也。",
            "children": [
              {
                "type": "注",
                "text": "聰不明，故不慮惡積，至于不可解也。"
              }
            ]
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：何校滅耳，聰不明也。",
            "children": [
              {
                "type": "注",
                "text": "人之聾暗不悟，積其罪惡以至於極，古人制法罪之大者，何之以校，為其无所聞，知積成其惡，故以校而滅傷其耳，誡聰之不明也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：何校滅耳，聰不明也。",
            "children": [
              {
                "type": "注",
                "text": "滅耳，蓋罪其聽之不聰也。若能審聽而早圖之，則无此凶矣。"
              }
            ]
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：何校滅耳，聰不明也。",
            "children": [
              {
                "type": "注",
                "text": "聰不明，故不慮惡積，至于不可解也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「何校滅耳凶」者何？謂檐何。處罰之極，惡積不改，故罪及其首，何檐枷械，滅沒於耳，以至誅殺，以其聰之不明，積惡致此，故《象》云「聰不明」也。"
                  },
                  {
                    "type": "句",
                    "value": "注「處罰」至「甚焉」。正義曰：「罪非所懲」者，言其惡積既深，尋常刑罪，非能懲誡，故云「罪非所懲」也。「及首非誡，滅耳非懲」者，若罪未及首，猶可誡懼歸善也。罪已及首，性命將盡，非復可誡，故云「及首非誡」也。校既滅耳，將欲刑殺，非可懲改，故云「滅耳非懲」也。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "噬嗑，《序卦》：可觀而後有所合，故受之噬嗑。嗑者，合也。既有可觀，然後有來合之者也，嗑噬所以次觀也。噬，齧也；嗑，合也。口中有物，間之齧，而後合之也。卦上下二剛爻，而中柔外剛，中虛，人頤口之象也。中虛之中又一剛爻，為頤中有物之象。口中有物，則隔其上下，不得嗑必齧之，則得嗑，故為噬嗑。聖人以卦之象，推之於天下之事：在口，則為有物；隔而不得合。在天下，則為有強梗或讒邪，間隔於其間，故天下之事不得合也。當用刑罰，小則懲戒，大則誅戮以除去之，然後天下之治得成矣。凡天下至於一國一家，至於萬事，所以不和合者，皆由有間也，无間則合矣，以至天地之生，萬物之成，皆合而後能遂。凡未合者，皆有間也。若君臣父子親戚朋友之間，有離貳怨隙者，蓋讒邪間於其間也，除去之則和合矣。故間隔者，天下之大害也。聖人觀噬磕之象，推之於天下萬事，皆使去其間隔而合之，則无不和且治矣。噬嗑者，治天下之大用也，去天下之間，在任刑罰，故卦取用刑為義。在二體明照而威震，乃用刑之象。"
      }
    ]
  ]
}