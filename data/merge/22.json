{
  "name": "賁",
  "down": "離",
  "up": "艮",
  "guaci": {
    "jijie": [
      {
        "type": "句",
        "value": "賁，亨。",
        "children": [
          {
            "type": "释文",
            "text": "賁，彼偽反，徐甫寄反，李軌府貧反，王肅符文反。 "
          },
          {
            "type": "集解",
            "list": [
              {
                "text": "傅氏曰：賁古班字，文章貌。",
                "book": "［釋文］"
              },
              {
                "text": "　鄭康成曰：賁，變也，文飾之貌。　王肅曰：賁有文飾，黃白色。",
                "book": "［并同］"
              }
            ]
          }
        ]
      },
      {
        "type": "句",
        "value": "小利有攸往。"
      },
      {
        "type": "句",
        "value": "［按］唐石經利字下旁注一貞字。 "
      }
    ],
    "wangzhu": [
      {
        "type": "句",
        "value": "賁，亨，小利有攸往。"
      }
    ],
    "ycz": [
      {
        "type": "句",
        "value": "賁，亨，小利有攸往。",
        "children": [
          {
            "type": "注",
            "text": "物有飾而後能亨，故曰无本不立，无文不行，有實而加飾，則可以亨矣。文飾之道，可增其光彩，故能小利於進也。"
          }
        ]
      }
    ],
    "zx": [
      {
        "type": "句",
        "value": "賁，亨，小利有攸往。",
        "children": [
          {
            "type": "注",
            "text": "賁，彼偽反。賁，飾也。卦自損來者，柔自三來而文二，剛自二上而文三。自既濟而來者，柔自上來而文五，剛自五上而文上。又內離而外艮，有文明而各得其分之象，故為賁。占者以其柔來文剛，陽得陰助，而離明於內，故為亨。以其剛上文柔，而艮止於外，故小利有攸往。"
          }
        ]
      }
    ],
    "zhengyi": [
      {
        "type": "句",
        "value": "賁，亨，小利有攸往。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：賁，飾也。以剛柔二象交相文飾也。賁亨者，以柔來文剛而得亨通，故曰賁亨也。小利有攸往者，以剛上文柔，不得中正，故不能大有所往，故云小利有攸往也。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：賁亨，柔來而文剛，故亨。分剛上而文柔，故小利有攸往。天文也。",
          "children": [
            {
              "type": "集解",
              "list": [
                {
                  "text": "陸希聲曰：天地以節氣相交，天文也。",
                  "book": "［漢上圖］"
                }
              ]
            }
          ]
        },
        {
          "type": "句",
          "value": "文明以止，人文也。觀乎天文，以察時變。觀乎人文，以化成天下。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：賁亨，柔來而文剛，故亨。分剛上而文柔，故小利有攸往。",
          "children": [
            {
              "type": "注",
              "text": "剛柔不分，文何由生？故坤之上六來居二位，柔來文剛之義也。柔來文剛，居位得中，是以亨。乾之九二，分居上位，分剛上而文柔之義也。剛上文柔，不得中位，不若柔來文剛，故小利有攸往。"
            }
          ]
        },
        {
          "type": "句",
          "value": "天文也。",
          "children": [
            {
              "type": "注",
              "text": "剛柔交錯而成文焉，天之文也。"
            }
          ]
        },
        {
          "type": "句",
          "value": "文明以止，人文也。",
          "children": [
            {
              "type": "注",
              "text": "止物不以威武而以文明，人之文也。"
            }
          ]
        },
        {
          "type": "句",
          "value": "觀乎天文，以察時變；觀乎人文，以化成天下。",
          "children": [
            {
              "type": "注",
              "text": "解天之文，則時變可知也；解人之文，則化成可為也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：賁亨。柔來而文剛，故亨。分剛上而文柔，故小利有攸往，天文也；文明以止，人文也。",
          "children": [
            {
              "type": "注",
              "text": "卦為賁飾之象，以上下二體剛柔交相為文飾也。下體本乾，柔來文其中而為離；上體本坤，剛往文其上而為艮，乃為山下有火，止於文明而成賁也。天下之事无飾不行，故賁則能亨也。柔來而文剛，故亨。柔來文於剛，而成文明之象，文明所以為賁也。賁之道能致亨，實由飾而能亨也。分剛上而文柔，故小利有攸往。分乾之中爻，往文於艮之上也。事由飾而加盛，由飾而能行，故小利有攸往。夫往而能利者，以有本也，賁飾之道，非能增其實也，但加之文彩耳，事由文而顯盛，故為小利有攸往。亨者，亨通也。往者，加進也。二卦之變，共成賁義，而彖分言上下，各主一事者，蓋離明足以致亨，文柔又能小進也，天文也。文明以止，人文也。此承上文，言陰陽剛柔相文者，天之文也。止於文明者，人之文也。止，謂處於文明也。質必有文，自然之理，理必有對待，生生之本也。有上則有下，有此則有彼，有質則有文，一不獨立，二則為文，非知道者孰能識之，天文之理也，人文人之道也。"
            }
          ]
        },
        {
          "type": "句",
          "value": "觀乎天文，以察時變，",
          "children": [
            {
              "type": "注",
              "text": "天文謂日月星辰之錯列，寒暑陰陽之代變，觀其運行以察四時之遷改也。"
            }
          ]
        },
        {
          "type": "句",
          "value": "觀乎人文，以化成天下。",
          "children": [
            {
              "type": "注",
              "text": "人文，人理之倫序。觀人文以教化天下，天下成其禮俗，乃聖人用賁之道也。賁之象，取山下有火，又取卦變柔來文剛，剛上文柔。凡卦有以二體之義，及二象而成者，如屯取動乎險中，與雲雷；訟取上剛下險，與天水違行是也。有取一爻者，成卦之由也：柔得位而上下應之曰小畜；柔得尊位，大中而上下應之曰大有是也。有取二體又取消長之義者：雷在地中復，山附于地剝是也。有取二象兼取二爻交變為義者：風雷益，兼取損上益下；山下有澤損，兼取損下益上是也。有既以二象成卦，復取爻之義者：夬之剛決柔，姤之柔遇剛是也。有以用成卦者：巽乎水而上水，井；木上有火，鼎，是也。鼎又以卦形為象。有以形為象者：山下有雷頤、頤中有物曰噬嗑是也。此成卦之義也。如剛上柔下，損上益下，謂剛居上，柔在下，損於上，益於下。據成卦而言，非謂就卦中升降也。如：訟、无妄云「剛來」，豈自上體而來也。凡以柔居五者，皆云柔進而上行，柔居下者也，乃居尊位，是進而上也，非謂自下體而上也。卦之變皆自乾坤，先儒不達，故謂賁本是泰卦，豈有乾坤重而為泰，又由泰而變之理。下離本乾，中爻變而成離，上艮本坤，上爻變而成艮。離在內，故云柔來。艮在上，故云剛上，非自下體而上也。乾坤變而為六子*，八卦重而為六十四卦，皆由乾坤之變也。"
            },
            {
              "type": "注",
              "text": "*六子：八卦於人倫的意喻上，以乾坤為父母，長男震、中男坎、少男艮，以及長女巽、中女離、少女兌，等六卦從乾坤所生出，稱為六子。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：賁，亨，",
          "children": [
            {
              "type": "注",
              "text": "亨字疑衍。"
            }
          ]
        },
        {
          "type": "句",
          "value": "柔來而文剛，故亨，分剛上而文柔，故小利有攸往。天文也。",
          "children": [
            {
              "type": "注",
              "text": "以卦變釋卦辭，剛柔之交，自然之象，故曰天文。先儒說天文上當有剛柔交錯四字，理或然也。"
            }
          ]
        },
        {
          "type": "句",
          "value": "文明以止，人文也。",
          "children": [
            {
              "type": "注",
              "text": "又以卦德言之。止，謂各得其分。"
            }
          ]
        },
        {
          "type": "句",
          "value": "觀乎天文，以察時變，觀乎人文，以化成天下。",
          "children": [
            {
              "type": "注",
              "text": "極言賁道之大也。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：賁亨，柔來而文剛，故亨。分剛上而文柔，故小利有攸往。",
          "children": [
            {
              "type": "注",
              "text": "剛柔不分，文何由生？故坤之上六來居二位，柔來文剛之義也。柔來文剛，居位得中，是以亨。乾之九二，分居上位，分剛上而文柔之義也。剛上文柔，不得中位，不若柔來文剛，故小利有攸往。"
            }
          ]
        },
        {
          "type": "句",
          "value": "天文也。",
          "children": [
            {
              "type": "注",
              "text": "剛柔交錯而成文焉，天之文也。"
            }
          ]
        },
        {
          "type": "句",
          "value": "文明以止，人文也。",
          "children": [
            {
              "type": "注",
              "text": "止物不以威武而以文明，人之文也。"
            }
          ]
        },
        {
          "type": "句",
          "value": "觀乎天文，以察時變；觀乎人文，以化成天下。",
          "children": [
            {
              "type": "注",
              "text": "解天之文，則時變可知也；解人之文，則化成可為也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：賁亨，柔來而文剛故亨者，此釋賁亨之義。不直言賁，連云賁亨者，由賁而致亨，事義相連也，若大哉乾元，以元連乾者也。柔來而文剛，故亨。"
                },
                {
                  "type": "句",
                  "value": "柔來文剛，以文相飾，是賁義也。相飾即有為亨，故云賁亨。亨之下不重以賁字結之者，以亨之與賁相連而釋，所以亨下不得重結賁字。"
                },
                {
                  "type": "句",
                  "value": "分剛上而文柔，故小利有攸往者，釋小利有攸往義。乾體在下，今分乾之九二，上向文飾坤之上六，是分剛上而文柔也。棄此九二之中，往居无位之地，棄善從惡，往无大利，故小利有攸往也。"
                }
              ]
            }
          ]
        },
        {
          "type": "句",
          "value": "天文也者，天之為體，二象剛柔，剛柔交錯成文，是天文也。"
        },
        {
          "type": "句",
          "value": "文明以止，人文者，文明，離也；以止，艮也。用此文明之道，裁止於人，是人之文德之教，此賁卦之象。既有天文、人文，欲廣美天文、人文之義，聖人用之以治於物也。"
        },
        {
          "type": "句",
          "value": "觀乎天文，以察時變者，言聖人當觀視天文，剛柔交錯，相飾成文，以察四時變化。若四月純陽用事，陰在其中，靡草死也。十月純陰用事，陽在其中，薺麥生也。是觀剛柔而察時變也。"
        },
        {
          "type": "句",
          "value": "觀乎人文以化成天下者，言聖人觀察人文，則詩、書、禮、樂之謂，當法此教而化成天下也。"
        },
        {
          "type": "句",
          "value": "注坤之上六至之義也：正義曰：坤之上六，何以來居二位，不居於初三？乾之九二，何以分居上位，不居於五者？乾性剛亢，故以己九二上居坤極；坤性柔順，不為物首，故以己上六下居乾之二位也。且若柔不分居乾二，剛不分居坤極，則不得文明以止故也。又陽本在上，陰本在下，應分剛而下，分柔而上，何因分剛向上，分柔向下者，今謂此本泰卦故也。若天地交泰，則剛柔得交。若乾上坤下，則是天地否閉，剛柔不得交，故分剛而上，分柔而下也。"
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，賁其趾，舍車而徒。",
            "children": [
              {
                "type": "释文",
                "text": "其趾，一本作止。車，音居。鄭張本作輿，從漢時始有車音。"
              },
              {
                "type": "集解",
                "list": [
                  {
                    "text": "鄭康成曰：趾，足也。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，賁其趾，舍車而徒。",
            "children": [
              {
                "type": "注",
                "text": "在賁之始，以剛處下，居於无位，棄於不義，安夫徒步以從其志者也。故飾其趾，舍車而徒，義弗乘之謂也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九，賁其趾，舍車而徒。",
            "children": [
              {
                "type": "注",
                "text": "初九以剛陽居明體而處下，君子有剛明之德，而在下者也，君子在无位之地，无所施於天下，惟自賁飾其所行而已。趾，取在下而所以行也。君子修飾之道，正其所行，守節處義，其行不茍，義或不當，則舍車輿而寧徒行。眾人之所羞，而君子以為賁也。舍車而徒之義，兼於比應取之。初，比二而應四，應四正也，與二非正也。九之剛明守義，不近與於二，而遠應于四，舍易而從難，如舍車而徒行也。守節義君子之賁也。是故君子所賁，世俗所羞；世俗所貴，君子所賤。以車徒為言者，因趾與行為義也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，賁其趾，舍車而徒。",
            "children": [
              {
                "type": "注",
                "text": "舍，音捨。剛德明體，自賁於下，為舍非道之車，而安於徒步之象。占者自處，當如是也。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，賁其趾，舍車而徒。",
            "children": [
              {
                "type": "注",
                "text": "在賁之始，以剛處下，居於无位，棄於不義，安夫徒步以從其志者也。故飾其趾，舍車而徒，義弗乘之謂也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，賁其須。",
            "children": [
              {
                "type": "释文",
                "text": "其須，字從彡，水邊作頁非。"
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，賁其須。",
            "children": [
              {
                "type": "注",
                "text": "得其位而无應，三亦无應，俱无應而比焉，近而相得者也。須之為物，上附者也。循其所履以附於上，故曰賁其須也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，賁其須。",
            "children": [
              {
                "type": "注",
                "text": "卦之為賁，雖由兩爻之變，而文明之義為重，二，實賁之主也，故主言賁之道，飾於物者，不能大變其質也。因其質而加飾耳，故取須義。須隨頤而動者也。動止唯繫於所附，猶善惡不由于賁也。二之文明，惟為賁飾，善惡則繫其質也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，賁其須。",
            "children": [
              {
                "type": "注",
                "text": "二以陰柔居中正，三以陽剛而得正，皆无應與。故二附三而動，有賁須之象。占者宜從上之陽剛而動也。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，賁其須。",
            "children": [
              {
                "type": "注",
                "text": "得其位而无應，三亦无應，俱无應而比焉，近而相得者也。須之為物，上附者也。循其所履以附於上，故曰賁其須也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "九三，賁如濡如，永貞吉。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "九三，賁如濡如，永貞吉。",
            "children": [
              {
                "type": "注",
                "text": "處下體之極，居得其位，與二相比，俱履其正，和合相潤，以成其文者也。既得其飾，又得其潤，故曰「賁如濡如」也。永保其貞，物莫之陵，故曰「永貞吉」也。 "
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "九三，賁如濡如，永貞吉。",
            "children": [
              {
                "type": "注",
                "text": "三處文明之極，與二四二陰之間，處相賁，賁之盛者也，故云賁如。如，辭助也。賁飾之盛，光彩潤澤，故云濡如。光彩之盛則有潤澤，《詩》云：塵鹿濯濯。永貞吉，三與二四非正應，相比而成相賁，故戒以常永貞正。賁者，飾也。賁飾之事，難乎常也，故永貞則吉。三與四相賁，又下比於二，二柔文一剛，上下交賁，為賁之盛也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "九三，賁如濡如，永貞吉。",
            "children": [
              {
                "type": "注",
                "text": "一陽居二陰之間，得其賁而潤澤者也。然不可溺於所安，故有永貞之戒。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "九三，賁如濡如，永貞吉。",
            "children": [
              {
                "type": "注",
                "text": "處下體之極，居得其位，與二相比，俱履其正，和合相潤，以成其文者也。既得其飾，又得其潤，故曰「賁如濡如」也。永保其貞，物莫之陵，故曰「永貞吉」也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，賁如皤如，白馬翰如，匪寇婚媾。",
            "children": [
              {
                "type": "释文",
                "text": "皤，白波反。《說文》云：老人貌。董音梁。鄭陸作燔，音煩。荀作波。翰，戶旦反，亦作寒案反。 "
              },
              {
                "type": "集解",
                "list": [
                  {
                    "text": "馬融曰：翰，高也。荀爽同。",
                    "book": "［釋文］"
                  },
                  {
                    "text": "　鄭康成曰：翰，白也。同。　又曰：六四，巽爻也，有應於初九，欲自飾以適初，既進退未定，故燔如也，謂九三位在辰得巽氣，為白馬。翰猶幹也，見六四適初未定，欲幹而有之。",
                    "book": "［禮記疏］"
                  },
                  {
                    "text": "　董遇曰：馬作足，橫行曰皤。翰，馬舉頭高仰也。黃穎同。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，賁如皤如，白馬翰如。匪寇婚媾。",
            "children": [
              {
                "type": "注",
                "text": "有應在初而閡於三，為己寇難，二志相感，不獲通亨，欲靜則疑初之應，欲進則懼三之難，故或飾或素，內懷疑懼也。鮮絜其馬，翰如以待，雖履正位，未敢果其志也。三為剛猛，未可輕犯，匪寇乃婚，終无尤也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四，賁如皤如，白馬翰如，匪寇婚媾。",
            "children": [
              {
                "type": "注",
                "text": "四與初為正應，相賁者也，當賁如而為三所隔，故不獲相賁，而皤如。皤，白也，未獲賁也。馬在下而動者也。獲相賁，故云白馬。其從正應之志如飛，故云翰如。匪，為九三之寇讎所隔，則婚媾遂其相親矣。已之所乘，與動於下者，馬之象也。初四正應，終必獲親第，始為其間隔耳。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，賁如皤如，白馬翰如，匪寇婚媾。",
            "children": [
              {
                "type": "注",
                "text": "皤，白波反。皤，白也。馬，人所乘，人白則馬亦白矣。四與初相賁者，乃為九三所隔而不得遂，故皤如，而其往求之心，如飛翰之疾也。然九三剛正，非為寇者也，乃求婚媾耳。故其象如此。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，賁如皤如，白馬翰如。匪寇婚媾。",
            "children": [
              {
                "type": "注",
                "text": "有應在初而閡於三，為己寇難，二志相感，不獲通亨，欲靜則疑*初之應，欲進則懼三之難，故或飾或素，內懷疑懼也。鮮絜其馬，翰如以待，雖履正位，未敢果其志也。三為剛猛，未可輕犯，匪寇乃婚，終无尤也。"
              }
            ]
          },
          {
            "type": "句",
            "value": "*按：原文作「欽」，應為「疑」之誤。"
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，賁于丘園，束帛戔戔，吝。終吉。",
            "children": [
              {
                "type": "释文",
                "text": "賁于丘園，黃本賁作世。戔戔，在千反，又因牋。子夏傳作殘殘。"
              },
              {
                "type": "集解",
                "list": [
                  {
                    "text": "《子夏傳》曰：五匹為束，三元二縛，象陰陽。",
                    "book": "［釋文］"
                  },
                  {
                    "text": "　賈誼曰：束帛五匹。服虔同。",
                    "book": "［文瑩湘山野錄］"
                  },
                  {
                    "text": "　馬融曰：戔戔，委積貌。",
                    "book": "［釋文］"
                  },
                  {
                    "text": "　王肅曰：失位无應，隱處丘園，蓋蒙闇之人，道德彌明，必有束帛之聘也。",
                    "book": "［文選注］"
                  },
                  {
                    "text": "　黃穎曰：戔戔，猥積貌，一云顯見貌。",
                    "book": "［釋文］"
                  },
                  {
                    "text": "　辥虞云：戔戔，禮之多也。",
                    "book": "［同］"
                  },
                  {
                    "text": "　先儒云：若賁飾束帛，不用聘士，則邱園之士乃落也。若賁飾邱園之士與之，故束帛乃戔戔也。",
                    "book": "［疏］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，賁於丘園，束帛戔戔。吝，終吉。",
            "children": [
              {
                "type": "注",
                "text": "處得尊位，為飾之主，飾之盛者也。施飾於物，其道害也。施飾丘園，盛莫大焉，故賁於束帛，丘園乃落；賁於丘園，帛乃戔戔。用莫過儉，泰而能約，故必吝焉，乃得終吉也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，賁于丘園，束帛戔戔。吝，終吉。",
            "children": [
              {
                "type": "注",
                "text": "六五以陰柔之質，密比于上九剛陽之賢。陰比于陽，復无所繫應從之者也，受賁於上九也。自古設險守國，故城壘多依丘坂。丘，謂在外而近且高者。園圃之地，最近城邑，亦在外而近者。丘園，謂在外而近者，指上九也。六五雖居君位，而陰柔之才不足自守，與上之剛陽相比，而志從焉，獲賁於外比之賢，賁于丘園也。若能受賁於上九，受其裁制，如求帛而戔戔，則雖其柔弱不能自為，為可吝少。然能從於人，成賁之功，終獲其吉也。戔戔，剪裁分裂之狀，帛未用則束之，故謂之束帛。及其制為衣服，必需剪裁分裂，戔戔然。束帛，喻六五本質。戔戔，謂受人剪裁而成用也。其資於人，與蒙同。而蒙不言吝者，蓋童蒙而賴於人，乃其宜也。非童幼而資賁於人，為可吝耳。然享其功，終為吉也。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，賁于丘園，束帛戔戔，吝，終吉。",
            "children": [
              {
                "type": "注",
                "text": "戔，在千反，又音牋。六五柔中，為賁之主，敦本尚實，得賁之道。故有丘園之象。然陰性吝嗇，故有束帛戔戔之象。束帛，薄物。戔戔，淺小之意。人而如此，雖可羞吝，然禮奢寧儉，故得終吉。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，賁於丘園，束帛戔戔。吝，終吉。",
            "children": [
              {
                "type": "注",
                "text": "處得尊位，為飾之主，飾之盛者也。施飾於物，其道害也。施飾丘園，盛莫大焉，故賁於束帛，丘園乃落；賁於丘園，帛乃戔戔。用莫過儉，泰而能約，故必吝焉，乃得終吉也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上九，白賁，无咎。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，白賁，无咎。",
            "children": [
              {
                "type": "注",
                "text": "處飾之終，飾終反素，故在其質素，不勞文飾而无咎也。以白為飾，而无患憂，得志者也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九，白賁，无咎。",
            "children": [
              {
                "type": "注",
                "text": "上九賁之極也。賁飾之極，則失於華偽，惟能質白其賁，則无過失之咎。白，素也。尚質素則不失其本真，所謂尚質素者，非无飾也，不使華沒實耳。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上九，白賁，无咎。",
            "children": [
              {
                "type": "注",
                "text": "賁極反本，復於无色，善補過矣。故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，白賁，无咎。",
            "children": [
              {
                "type": "注",
                "text": "處飾之終，飾終反素，故在其質素，不勞文飾而无咎也。以白為飾，而无患憂，得志者也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：山下有火，賁。君子以明庶政，无敢折獄。",
          "children": [
            {
              "type": "释文",
              "text": "以明，蜀才本作命。折，之舌反。"
            },
            {
              "type": "集解",
              "list": [
                {
                  "text": "鄭康成曰：折，斷也。",
                  "book": "［釋文］"
                }
              ]
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：山下有火，賁。君子以明庶政，无敢折獄。",
          "children": [
            {
              "type": "注",
              "text": "處賁之時，止物以文明，不可以威刑，故君子以明庶政，而无敢折獄。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：山下有火，賁。君子以明庶政，无敢折獄。",
          "children": [
            {
              "type": "注",
              "text": "山者，草木百物之所聚生也。火在其下而上照，庶類皆披其光明，為賁飾之象也。君子觀山下有火明照之象，以修明其庶政，成文明之治，而无果敢於折獄也。折獄者，人君之所致慎也，豈可恃其明，而輕自用乎，乃聖人用心也，為戒深矣。象之所取，唯以山下有火，明照庶物以用明為戒，而賁亦自有无敢折獄之義。折獄者，專用情實，有文飾則沒其情矣，故无敢用文以折獄也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：山下有火，賁，君子以明庶政，无敢折獄。",
          "children": [
            {
              "type": "注",
              "text": "山下有火，明不及遠。明庶政，事之小者。折獄，事之大者。內離明而外艮止，故取象如此。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：山下有火，賁。君子以明庶政，无敢折獄。",
          "children": [
            {
              "type": "注",
              "text": "處賁之時，止物以文明，不可以威刑，故君子以明庶政，而无敢折獄。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：山下有火賁者，欲見火上照山，有光明文飾也。又取山含火之光明，象君子內含文明，以理庶政，故云「山下有火，賁也」。"
                }
              ]
            }
          ]
        },
        {
          "type": "句",
          "value": "以明庶政者，用此文章明達以治理庶政也。"
        },
        {
          "type": "句",
          "value": "无敢折獄者，勿得直用果敢，折斷訟獄。"
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：舍車而徒，義弗乘也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：舍車而徒，義弗乘也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：舍車而徒，義弗乘也。",
            "children": [
              {
                "type": "注",
                "text": "舍車而徒行者，於義不可以乘也。初應四正也，從二非正也。近舍二之易，而從四之難，舍車而徒行也，君子之賁，守其義而已。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：舍車而徒，義弗乘也。",
            "children": [
              {
                "type": "注",
                "text": "君子之取捨，決於義而已。"
              }
            ]
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：舍車而徒，義弗乘也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「賁其趾，舍車而徒」者，在賁之始，以剛處下，居於无位之地，乃棄於不義之車，而從有義之徒步，故云舍車而徒。以其志行高絜，不苟就輿乘，是以義不肯乘，故《象》云「義弗乘也」。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：賁其須，與上興也。 "
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：賁其須，與上興也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：賁其須，與上興也。",
            "children": [
              {
                "type": "注",
                "text": "以須為象者，謂其與上同興也。隨上而動，動止惟繫所附也，猶加飾于物，因其質而賁之，善惡在其質也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：賁其須，與上興也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：賁其須，與上興也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：賁其須者，須是上附於面，六二常上附於三，若似賁飾其須也。循其所履，以附於上，與上同為興起，故《象》云「與上興也」。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：永貞之吉，終莫之陵也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：永貞之吉，終莫之陵也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：永貞之吉，終莫之陵也。",
            "children": [
              {
                "type": "注",
                "text": "飾而不常且非正人所陵侮也，故戒能永正則吉也。其賁既常而正，誰能陵之乎。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：永貞之吉，終莫之陵也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：永貞之吉，終莫之陵也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：賁如濡如者，賁如，華飾之貌。濡如，潤澤之理。居得其位，與二相比，和合文飾，而有潤澤，故曰：賁如濡如。其美如此，長保貞吉，物莫之陵，故《象》云：「永貞之吉，終莫之陵也。」"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：六四，當位疑也。匪寇婚媾，終无尤也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：六四當位，疑也。匪寇婚媾，終無尤也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：六四當位，疑也；匪寇婚媾，終无尤也。",
            "children": [
              {
                "type": "注",
                "text": "四與初相遠，而三介於其間，是所當之位，為可疑也。雖為三寇讎所隔，未得親於婚媾，然其正應理直義勝，終必得合，故云終无尤也。尤，怨也。終得相賁，故无怨尤也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：六四，當位疑也。匪寇婚媾，終无尤也。",
            "children": [
              {
                "type": "注",
                "text": "當位疑，謂所當之位可疑也。終无尤，謂若守正而不與，亦无他患也。"
              }
            ]
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：六四當位，疑也。匪寇婚媾，終無尤也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：賁如皤如者，皤是素白之色。六四有應在初，欲往從之，三為己難，故己猶豫。或以文飾，故賁如也；或守質素，故皤如也。白馬翰如者，但鮮絜其馬，其色翰如，徘徊待之，未敢輒進也。匪寇婚媾者，若非九三為已寇害，乃得與初為婚媾也。"
                  },
                  {
                    "type": "句",
                    "value": "象曰「六四當位疑」者，以其當位，得與初為應，但礙於三，故遲疑也。若不當位，則與初非應，何須欲往而致遲疑也？匪寇婚媾，終无尤者，釋匪寇婚媾之義。若待匪有寇難乃為婚媾，則終無尤過。若犯寇難而為婚媾，則終有尤也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：六五之吉，有喜也。",
            "children": [
              {
                "type": "释文",
                "text": "有喜，如字。徐許意反。"
              }
            ]
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：六五之吉，有喜也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：六五之吉，有喜也。",
            "children": [
              {
                "type": "注",
                "text": "能從人以成賁之功，享其吉美，是有喜也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：六五之吉，有喜也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：六五之吉，有喜也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：賁於丘園者，丘園是質素之處，六五處得尊位，為飾之主。若能施飾在於質素之處，不華侈費用，則所束之帛，戔戔眾多也。"
                  },
                  {
                    "type": "句",
                    "value": "吝終吉者，初時儉約，故是其吝也。必儉約之吝，乃得終吉，而有喜也，故《象》云｢六五之吉，有喜也。｣"
                  },
                  {
                    "type": "句",
                    "value": "注處得至終吉也。正義曰：為飾之主，飾之盛者，若宮室輿服之屬，五為飾主。若施設華飾在於輿服宮館之物，則大道損害也。施飾丘園，盛莫大焉者。丘謂丘墟，園謂園圃。唯草木所生，是質素之處，非華美之所。若能施飾，每事質素，與丘園相似，盛莫大焉。故賁於束帛，丘園乃落者。束帛，財物也。舉束帛言之，則金銀珠玉之等皆是也。若賁飾於此束帛珍寶，則素質之道乃隕落，故云丘園乃落也。賁于丘園，帛乃戔戔者，設飾在於丘園質素之所，則不靡費財物，束帛乃戔戔眾多也。諸儒以為若賁飾束帛，不用聘士，則丘園之士乃落也。若賁飾丘園之士與之，故束帛乃戔戔也。諸家注《易》，多為此解。但今案：輔嗣之注，全无聘賢之意，且爻之與象，亦无待士之文。輔嗣云：用莫過儉，泰而能約，故必吝焉，乃得終吉。此則普論為國之道，不尚華侈，而貴儉約也。若從先師，唯用束帛招聘丘園，以儉約待賢，豈其義也？所以漢聘隱士，或乃用羔雁玄纁，蒲輪駟馬，豈止束帛之間，而云儉約之事？今觀注意，故為此解耳。 "
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：白賁无咎，上得志也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：白賁无咎，上得志也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：白賁无咎，上得志也。",
            "children": [
              {
                "type": "注",
                "text": "白賁无咎，以其在上而得志也。上九為得志者，在上而文柔，成賁之功，六五之君又受其賁，故雖居无位之地，而實尸賁之功，為得志也，與他卦居極者異矣。既在上得志，處賁之極，將有華偽失實之咎，故戒以質素，則无咎。飾不可過也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：白賁，无咎，上得志也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：白賁无咎，上得志也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：白賁无咎者，處飾之終，飾終則反素，故任其質素，不勞文飾，故曰｢白賁无咎｣也。守志任真，得其本性，故《象》云｢上得志也｣。言居上得志也。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "賁，《序卦》：嗑者，合也。物不可以茍合而已，故受之以賁。賁者，飾也。物之合則必有文，文乃飾也。如人之合聚則有威儀，上下物之合聚則有次序，行列合則必有文也，賁所以次噬嗑也。為卦山下有火。山者，草木百物之所聚也。下有火，則照見其上，草木品彙皆被其光彩，有賁飾之象，故為賁也。"
      }
    ]
  ]
}