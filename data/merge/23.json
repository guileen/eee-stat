{
  "name": "剝",
  "down": "坤",
  "up": "艮",
  "guaci": {
    "jijie": [
      {
        "type": "句",
        "value": "剝，不利有攸往。",
        "children": [
          {
            "type": "集解",
            "list": [
              {
                "text": "馬融曰：剝，落也。",
                "book": "［釋文］"
              }
            ]
          }
        ]
      }
    ],
    "wangzhu": [
      {
        "type": "句",
        "value": "剝，不利有攸往。"
      }
    ],
    "ycz": [
      {
        "type": "句",
        "value": "剝，不利有攸往。",
        "children": [
          {
            "type": "注",
            "text": "剝者，群陰長盛，消剝於陽之時，眾小人剝喪於君子，故君子不利有所往。惟當巽言晦迹，隨時消息，以免小人之害也。"
          }
        ]
      }
    ],
    "zx": [
      {
        "type": "句",
        "value": "剝，不利有攸往。",
        "children": [
          {
            "type": "注",
            "text": "剝，落也。五陰在下而方生，一陽在上而將盡，陰盛長而陽消落，九月之卦也。陰盛陽衰，小人壯而君子病。又內坤而外艮，有順時而止之象。故占得之者，不可有所往也。"
          }
        ]
      }
    ],
    "zhengyi": [
      {
        "type": "句",
        "value": "剝，不利有攸往。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：剝者，剝落也。今陰長變剛，剛陽剝落，故稱剝也。小人既長，故不利有攸往也。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：剝，剝也。柔變剛也。"
        },
        {
          "type": "句",
          "value": "不利有攸往，小人長也。順而止之，觀象也。君子尚消息盈虛，天行也。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：剝，剝也，柔變剛也。不利有攸往，小人長也。順而止之，觀象也。君子尚消息盈虛，天行也。",
          "children": [
            {
              "type": "注",
              "text": "坤順而艮止也，所以順而止之，不敢以剛止者，以觀其形象也。強亢激拂，觸忤以隕身，身既傾焉，功又不就，非君子之所尚也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：剝，剝也，柔變剛也。不利有攸往，小人長也。",
          "children": [
            {
              "type": "注",
              "text": "剝，剝也，謂剝落也。柔變剛也，柔長而剛變也。夏至一陰生而漸長，一陰長則一陽消，至於建戌則極而成剝，是陰柔變剛陽也。陰，小人之道，方長盛而剝消於陽，故君子不利有所往也。"
            }
          ]
        },
        {
          "type": "句",
          "value": "順而止之，觀象也。君子尚消息盈虛，天行也。",
          "children": [
            {
              "type": "注",
              "text": "君子當剝之時，知不可有所往，順時而止，乃能觀剝之象也。卦有順止之象，乃處剝之道，君子當觀而體之。君子尚消息盈虛，天行也：君子存心消息盈虛之理，而能順之，乃合乎天行也。理有消衰，有息長，有盈滿，有虛損，順之則吉，逆之則凶，君子隨時敦尚，所以事天也。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：剝，剝也，柔變剛也。",
          "children": [
            {
              "type": "注",
              "text": "以卦體釋卦名義，言柔進於陽，變剛為柔也。"
            }
          ]
        },
        {
          "type": "句",
          "value": "不利有攸往，小人長也。順而止之，觀象也。君子尚消息盈虛，天行也。",
          "children": [
            {
              "type": "注",
              "text": "長，丁丈反。以卦體、卦德釋卦辭。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：剝，剝也，柔變剛也。不利有攸往，小人長也。順而止之，觀象也。君子尚消息盈虛，天行也。",
          "children": [
            {
              "type": "注",
              "text": "坤順而艮止也，所以順而止之，不敢以剛止者，以觀其形象也。強亢激拂，觸忤以隕身，身既傾焉，功又不就，非君子之所尚也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「剝，剝也」者，釋剝卦名為剝，不知何以稱剝，故釋云剝者，解剝之義，是陰長解剝於陽也。「柔變剛」者，釋所以此卦名剝之意也。「不利有攸往，小人道長」者，此釋「不利有攸往」之義。小人道長，世既闇亂，何由可進？往則遇災，故不利有攸往也。「順而止之觀象」者，明在剝之時，世既无道，君子行之，不敢顯其剛直，但以柔順止約其上，唯望君上形象，量其顏色而止也。「君子尚消息盈虛天行」者，解所以在剝之時，順而止之。觀其顏色形象者，須量時制變，隨物而動。君子通達物理，貴尚消息盈虛，道消之時，行消道也，道息之時，行息道也；在盈之時，行盈道也；在虛之時，行虛道也。若值消虛之時，存身避害，危行言遜也。若值盈息之時，極言正諫，建事立功也。天行謂逐時消息盈虛，乃天道之所行也。春夏始生之時，天氣盛大，秋冬嚴殺之時，天氣消滅，故云天行也。"
                },
                {
                  "type": "句",
                  "value": "注「坤順」至「所尚也」。　正義曰：「非君子之所尚」者，不逐時消息盈虛，於无道之時，剛亢激拂，觸忤以隕身；身既傾隕，功又不就，非君子之所尚也。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初六，剝牀以足，蔑貞凶。",
            "children": [
              {
                "type": "释文",
                "text": "蔑荀作滅。 "
              },
              {
                "type": "集解",
                "list": [
                  {
                    "text": "馬融曰：蔑，無也。　鄭康成曰：蔑，輕慢也。",
                    "book": "［并釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，剝牀以足，蔑貞凶。",
            "children": [
              {
                "type": "注",
                "text": "牀者，人之所以安也。剝牀以足，猶云削牀之足也。蔑，猶削也。剝牀之足，滅下之道也。下道始滅，剛隕柔長，則正削而凶來也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初六，剝牀以足，蔑貞凶*。",
            "children": [
              {
                "type": "注",
                "text": "陰之剝陽，自下而上，以牀為象者，取身之所處也。自下而剝，漸至于身也。剝牀以足，剝牀之足也。剝始自下，故為剝足。陰自下進，漸消蔑于貞正，凶之道也。蔑，无也；謂消亡於正道也。陰剝陽，柔變剛，是邪侵正，小人消君子，其凶可知。"
              },
              {
                "type": "注",
                "text": "*註：原文作｢吉｣，有誤，應為｢凶｣。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初六，剝床以足，蔑貞凶。",
            "children": [
              {
                "type": "注",
                "text": "剝自下起，滅正則凶，故其占如此。蔑，滅也。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初六，剝牀以足，蔑貞凶。",
            "children": [
              {
                "type": "注",
                "text": "牀者，人之所以安也。剝牀以足，猶云剝牀之足也。蔑猶削也。剝牀之足，滅下之道也。下道始滅，剛隕柔長，則正削而凶來也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，剝牀以辨，蔑貞凶。",
            "children": [
              {
                "type": "释文",
                "text": "辨，徐音辦，具之辦，足上也。鄭符勉反。王肅否勉反。"
              },
              {
                "type": "集解",
                "list": [
                  {
                    "text": "馬融鄭康成曰：辨，足上也。",
                    "book": "［釋文］"
                  },
                  {
                    "text": "　黃穎曰：辨，牀簣也。　辥虞曰：辨，膝下也。",
                    "book": "［并同］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，剝牀以辨，蔑貞凶",
            "children": [
              {
                "type": "注",
                "text": "蔑，猶甚極之辭也。辨者，足之上也。剝道浸長，故剝其辨也。稍近於牀，轉欲滅物之所處，長柔而削正，以斯為德，物所棄也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，剝牀以辨，蔑貞凶。",
            "children": [
              {
                "type": "注",
                "text": "辨分隔上下者，牀之幹也。陰漸進而上剝至于辨，愈蔑於正也，凶益甚矣。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，剝床以辨，蔑貞凶。",
            "children": [
              {
                "type": "注",
                "text": "辨，音辦。辨，床幹也。進而上矣。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，剝牀以辨，蔑貞凶。",
            "children": [
              {
                "type": "注",
                "text": "蔑猶甚極之辭也。辨者，足之上也。剝道浸長，故剝其辨也。稍近於牀，轉欲滅物之所處，長柔而削正。以斯為德，物所棄也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，剝之无咎。",
            "children": [
              {
                "type": "释文",
                "text": "六三剝无咎，作剝之无咎，非。"
              }
            ]
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，剝之，无咎。",
            "children": [
              {
                "type": "注",
                "text": "與上為應，群陰剝陽，我獨協焉，雖處於剝，可以无咎。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，剝之无咎。",
            "children": [
              {
                "type": "注",
                "text": "眾陰剝陽之時，而三獨居剛應剛，與上下之陰異矣。志從於正，在剝之時，為无咎者也。三之為可謂善矣，不言吉，何也？曰：方群陰剝陽，眾小人害君子。三雖從正，其勢孤弱，所應在无位之地，於斯時也。難乎免矣，安得吉也。其義為无咎耳，言其无咎，所以勸也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，剝之，无咎。",
            "children": [
              {
                "type": "注",
                "text": "眾陰方剝陽，而己獨應之，去其黨而從正，无咎之道也。占者如是，則得无咎。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，剝之，无咎。",
            "children": [
              {
                "type": "注",
                "text": "與上為應，群陰剝陽，我獨協焉，雖處於剝，可以无咎。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，剝牀以膚，凶。",
            "children": [
              {
                "type": "释文",
                "text": "以膚，方于反，京作簠，謂祭器。 "
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，剝牀以膚，凶。",
            "children": [
              {
                "type": "注",
                "text": "初、二剝，牀，民所以安，未剝其身也。至四，剝道浸長，牀既剝盡，以及人身，小人遂盛，物將失身，豈唯削正？靡所不凶。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四，剝牀以膚，凶。",
            "children": [
              {
                "type": "注",
                "text": "始剝於牀足，漸至于膚。膚，身之外也。將滅其身矣，其凶可知。陰長已盛，陽剝已甚，貞道已消，故更不言蔑貞，直言凶也。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，剝床以膚，凶。",
            "children": [
              {
                "type": "注",
                "text": "陰禍切身，故不復言蔑貞，而直言凶也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，剝牀以膚，凶。",
            "children": [
              {
                "type": "注",
                "text": "初二剝牀，民所以安，未剝其身也。至四剝道浸長，牀既剝盡，以及人身，小人遂盛，物將失身，豈唯削正，靡所不凶。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，貫魚，以宮人寵，无不利。",
            "children": [
              {
                "type": "释文",
                "text": "貫魚古亂反。徐音官穿也。"
              },
              {
                "type": "集解",
                "list": [
                  {
                    "text": "陸希聲曰：无不利，事非无所不利也。",
                    "book": "［撮要］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，貫魚，以宮人寵，无不利。",
            "children": [
              {
                "type": "注",
                "text": "處剝之時，居得尊位，為剝之主者也。剝之為害，小人得寵，以消君子者也。若能施寵小人，於宮人而已，不害於正，則所寵雖眾，終无尤也。貫魚，謂此眾陰也。駢頭相次，似貫魚也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，貫魚，以宮人寵，无不利。",
            "children": [
              {
                "type": "注",
                "text": "剝及君位，剝之極也，其凶可知，故更不言剝，而別設義，以開小人遷善之門。五群陰之主也。魚，陰物，故以為象。五能使群陰順序如貫魚，然反獲寵愛於在上之陽，如宮人則无所不利也。宮人，宮中之人，妻妾侍使也。以陰言，且取獲寵愛之義。以一陽在上，眾陰有順從之道，故發此義。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，貫魚以宮人寵，无不利。",
            "children": [
              {
                "type": "注",
                "text": "魚，陰物。宮人，陰之美而受制於陽者也。五為眾陰之長，當率其類，受制於陽，故有此象。而占者如是，則无不利也。 "
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，貫魚，以宮人寵，无不利。",
            "children": [
              {
                "type": "注",
                "text": "處剝之時，居得尊位，為剝之主者也。剝之為害，小人得寵，以消君子者也。若能施寵小人，於宮人而已，不害於正，則所寵雖眾，終无尤也。貫魚，謂此眾陰也，駢頭相次，似貫魚也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上九，碩果不食。君子得輿，小人剝廬。",
            "children": [
              {
                "type": "释文",
                "text": "得輿音餘，京作德輿，董作德車。"
              },
              {
                "type": "集解",
                "list": [
                  {
                    "text": "鄭康成曰：小人傲很，當剝徹廬舍而去。",
                    "book": "［周禮疏］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，碩果不食。君子得輿，小人剝廬。",
            "children": [
              {
                "type": "注",
                "text": "處卦之終，獨全不落，故果至于碩而不見食也。君子居之，則為民覆蔭；小人用之，則剝下所庇也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九，碩果不食，君子得輿，小人剝廬。",
            "children": [
              {
                "type": "注",
                "text": "諸陽消剝已盡，獨有上九一爻尚存，如碩大之果不見食，將見復生之理。上九亦變，則純陰矣。然陽无可盡之理，變於上則生於下，无間可容息也。聖人發明此理，以見陽與君子之道不可亡也。或曰：剝盡則為純坤，豈復有陽乎？曰：以卦配月，則坤當十月；以氣消息言，則陽剝為坤，陽來為復，陽未嘗盡也，剝盡於上，則復生於下矣。故十月謂之陽月，恐疑其无陽矣。陰亦然，聖人不言耳。陰道盛極之時，其亂可知，亂極則自當思治，故眾心願載於君子，君子得輿也。《詩‧匪風》下泉所以居變風之終也。理既如是，在卦亦眾陰宗陽，為共載之象。小人剝廬，若小人則當剝之極，剝其廬矣，无所容其身也，更不論爻之陰陽，但言小人處剝極，則及其廬矣。廬取在上之象。或曰：陰陽之消，必待盡而後復生於下，此在上便有復生之義，何也？夬之上六何以言終有凶？曰：上九居剝之極，上有一陽，陽无可盡之理，故明其有復生之義，見君子之道不可亡也。夬者，陽消陰，陰小人之道也，故但言其消亡耳，何用更言，卻有復生之理乎。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上九，碩果不食，君子得輿，小人剝廬。",
            "children": [
              {
                "type": "注",
                "text": "一陽在上，剝未盡而能復生。君子在上，則為眾陰所載。小人居之，則剝極於上，自失所覆，而无復碩果得輿之象矣。取象既明，而君子、小人，其占不同，聖人之情，益可見矣。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，碩果不食，君子得輿，小人剝廬。",
            "children": [
              {
                "type": "注",
                "text": "處卦之終，獨全不落，故果至于碩而不見食也。君子居之，則為民覆蔭；小人用之，則剝下所庇也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：山附於地，剝。上以厚下安宅。"
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：山附於地，剝，上以厚下安宅。",
          "children": [
            {
              "type": "注",
              "text": "厚下者，牀不見剝也。安宅者，物不失處也。厚下安宅，治剝之道也。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：山附于地，剝。上以厚下安宅。",
          "children": [
            {
              "type": "注",
              "text": "艮重於坤，山附于地也。山高起于地而反附著于地，圯剝之象也。上謂人君與居人上者，觀剝之象而厚固其下，以安其居也。下者上之本，未有基本固而能剝者也，故上之剝必自下，下剝則上危矣。為人上者知理之如是，則安養人民，以厚其本，乃所以安其居也。《書》曰：民惟邦本，本固邦寧。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：山附於地，剝，上以厚下安宅。"
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：山附於地，剝。上以厚下安宅。",
          "children": [
            {
              "type": "注",
              "text": "厚下者，牀不見剝也。安宅者，物不失處也。厚下安宅，治剝之道也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「山附於地剝」者，山本高峻，今附於地，即是剝落之象，故云「山附於地剝」也。「上以厚下安宅」者，剝之為義，從下而起，故在上之人，當須豐厚於下，安物之居，以防於剝也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：剝牀以足，以滅下也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：剝牀以足，以滅下也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：剝牀以足，以滅下也。",
            "children": [
              {
                "type": "注",
                "text": "取牀足為象者，以陰侵沒陽于下也。滅，沒也。侵滅正道自下而上也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：剝床以足，以滅下也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：剝牀以足，以滅下也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「剝牀以足」者，牀者人之所以安處也。在剝之初，剝道從下而起，剝牀之足，言牀足已剝也。下道始滅也。「蔑貞凶」者，蔑，削也。貞，正也。下道既蔑，則以侵削其貞正，所以凶也。"
                  },
                  {
                    "type": "句",
                    "value": "《象》曰「剝牀以足，以滅下」者，「釋剝牀以足」之義。牀在人下，足又在牀下。今剝牀之足，是盡滅於下也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：剝牀以辯，未有與也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：剝牀以辨，未有與也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：剝牀以辨，未有與也。",
            "children": [
              {
                "type": "注",
                "text": "陰之侵剝於陽，得以益盛，至於剝辨者，以陽未有應與故也。小人侵剝君子，若君子有與，則可以勝小人，不能為害矣。唯其无與，所以被蔑而凶，當消剝之時，而无徒與豈能自存也。言未有與，剝之未盛，有與猶可勝也，示人之意深矣。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：剝床以辨，未有與也。",
            "children": [
              {
                "type": "注",
                "text": "言未大盛。"
              }
            ]
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：剝牀以辨，未有與也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「剝牀以辨」者，辨，謂牀身之下，牀足之上，足與牀身分辨之處也。今剝落侵上，乃至於辨，是漸近人身，故云「剝牀以辨」也。「蔑貞凶」者，蔑，削也。削除中正之道，故凶也。初六蔑貞，但小削而已，六二蔑貞，是削之甚極，故更云蔑貞凶也。長此陰柔，削其正道，以此為德，則物之所棄。故《象》云「未有與」也。言无人與助之也。"
                  },
                  {
                    "type": "句",
                    "value": "注「蔑猶」至「所棄也」。　正義曰：「蔑猶甚極之辭」者，初既稱蔑，二又稱蔑，蔑上復蔑，此蔑甚極，故云「蔑猶甚極之辭」也。蔑謂微蔑，物之見削，則微蔑也，故以蔑為削。「稍近於牀轉欲蔑物之處」者，物之所處謂牀也。今剝道既至於辨，在牀體下畔之間，是將欲滅牀，故云「轉欲滅物之所處」也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：剝之无咎，失上下也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：剝之无咎，失上下也。",
            "children": [
              {
                "type": "注",
                "text": "三上下各有二陰，而三獨應於陽，則失上下也。"
              }
            ]
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：剝之无咎，失上下也。",
            "children": [
              {
                "type": "注",
                "text": "三居剝而无咎者，其所處與上下諸陰不同，是與其同類相失於處剝之道，為无咎。如東漢之呂強是也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：剝之，无咎，失上下也。",
            "children": [
              {
                "type": "注",
                "text": "上下，謂四陰。"
              }
            ]
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：剝之无咎，失上下也。",
            "children": [
              {
                "type": "注",
                "text": "三上下各有二陰，而三獨應於陽，則失上下也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：六三與上九為應，雖在剝陽之時，獨能與陽相應，雖失位處剝而无咎也。"
                  },
                  {
                    "type": "句",
                    "value": "《象》曰「剝之无咎，失上下」者，釋所以无咎之義。上下群陰皆悉剝陽也，己獨能違失上下之情而往應之，所以无咎也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：剝牀以膚，切近災也。",
            "children": [
              {
                "type": "释文",
                "text": "切近如字。徐巨靳反。 "
              },
              {
                "type": "集解",
                "list": [
                  {
                    "text": "鄭康成曰：切近，切急也。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：剝牀以膚，切近災也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：剝牀以膚，切近災也。",
            "children": [
              {
                "type": "注",
                "text": "五為君位，剝已及四。在人則剝其膚矣。剝及其膚，身垂于亡矣，切近於災禍也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：剝床以膚，切近災也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：剝牀以膚，切近災也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「剝牀以膚」者，四道浸長，剝牀已盡，乃至人之膚體，物皆失身，所以凶也。"
                  }
                ]
              }
            ]
          },
          {
            "type": "句",
            "value": "《象》曰「切近災」者，其災已至，故云切近災也。"
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：以宮人寵，終无尤也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：以宮人寵，終无尤也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：以宮人寵，終无尤也。",
            "children": [
              {
                "type": "注",
                "text": "群陰消剝於陽，以至於極。六五若能長率群陰，駢首順序反獲寵愛於陽，則終无過尤也。於剝之將終，復發此義，聖人勸遷善之義，深切之至也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：以宮人寵，終无尤也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：以宮人寵，終无尤也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「貫魚以宮人寵」者，處得尊位，為剝之主，剝之為害，小人得寵以消君子。貫魚者，謂眾陰也。駢頭相次，似若貫穿之魚。此六五若能處待眾陰，但以宮人之寵相似。宮人被寵，不害正事，則終无尤過，无所不利，故云无不利。故《象》云「終无尤也」。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：君子得輿，民所載也。小人剝廬，終不可用也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：君子得輿，民所載也。小人剝廬，終不可用也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：君子得輿，民所載也；小人剝廬，終不可用也。",
            "children": [
              {
                "type": "注",
                "text": "正道消剝既極，則人復思治，故陽剛君子為民所承載也。若小人處剝之極，則小人之窮耳，終不可用也。非謂九為小人，但言剝極之時，小人如是也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：君子得輿，民所載也。小人剝廬，終不可用也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：君子得輿，民所載也。小人剝廬，終不可用也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「碩果不食」者，處卦之終，獨得完全，不被剝落，猶如碩大之果，不為人食也。「君子得輿」者，若君子而居此位，能覆蔭於下，使得全安，是君子居之，則得車輿也。若小人居之，下无庇蔭，在下之人，被剝徹廬舍也。"
                  },
                  {
                    "type": "句",
                    "value": "《象》曰：「君子得輿民所載」者，釋「得輿」之義。若君子居處此位，養育其民，民所仰載也。「小人剝廬，終不可用」者，言小人處此位，為君剝徹民之廬舍，此小人終不可用為君也。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "剝，《序卦》：賁者，飾也。致飾然後亨則盡矣，故受之以剝。夫物至于文飾，亨之極也。極則必反，故賁終則剝也。卦五陰而一陽，陰始自下生，漸長至于盛，極群陰消剝於陽，故為剝也。以二體言之，山附於地，山高起地上而反附著於地，頹剝之象也。"
      }
    ]
  ]
}