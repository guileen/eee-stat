{
  "name": "復",
  "down": "震",
  "up": "坤",
  "guaci": {
    "jijie": [
      {
        "type": "句",
        "value": "復，亨。",
        "children": [
          {
            "type": "集解",
            "list": [
              {
                "text": "鄭康成曰：復，反也，還也，陰氣侵陽，陽失其位，至此始還反起於初，故謂之復。陽君象，君失國而還反，道德更興也。",
                "book": "［春秋疏］"
              }
            ]
          }
        ]
      },
      {
        "type": "句",
        "value": "出入无疾，朋來无咎。反復其道，",
        "children": [
          {
            "type": "释文",
            "text": "朋來，京作萠。反復，芳福反，劉本同，本又作覆。 "
          }
        ]
      },
      {
        "type": "句",
        "value": "七日來復。",
        "children": [
          {
            "type": "集解",
            "list": [
              {
                "text": "鄭康成曰：建戌之月以陽氣始進，建亥之月，純陰用事，至建子之月，陽氣始生，隔此純陰一卦，卦主六日七分，舉其成數言之而云七日來復。",
                "book": "［正義序］"
              },
              {
                "text": "　褚氏曰：五月一陰生，至十一月一陽生，凡七月而云七日不云月者，欲見陽長，須速，故變月言日。　莊氏同。",
                "book": "［疏］"
              }
            ]
          }
        ]
      },
      {
        "type": "句",
        "value": "利有攸往。"
      }
    ],
    "wangzhu": [
      {
        "type": "句",
        "value": "復，亨。出入无疾，朋來无咎。反復其道，七日來復。利有攸往。"
      }
    ],
    "ycz": [
      {
        "type": "句",
        "value": "復，亨。出入无疾，朋來无咎。",
        "children": [
          {
            "type": "注",
            "text": "復，亨；既復，則亨也。陽氣復生於下，漸亨盛而生育萬物。君子之道既復，則漸以亨通，澤於天下，故復則有亨盛之理也。出入无疾，出入謂生長。復生於內，入也。長進於外，出也。先云出，語順耳。陽生非自外也，來於內，故謂之入。物之始生，其氣至微，故多屯艱。陽之始生，其氣至微，故多摧折。春陽之發，為陰寒所折，觀草木於朝暮，則可見矣。出入无疾，謂微陽生長无害之者也，既无害之，而其類漸進而來，則將亨盛，故无咎也。所謂咎在氣，則為差忒。在君子，則為抑塞不得盡其理。陽之當復，雖使有疾之固，不能止其復也。但為阻礙耳。而卦之才，有无疾之義，乃復道之善也。一陽始生至微，固未能勝帬陰而發生萬物，必待諸陽之來，然後能成生物之功，而无差忒，以朋來而无咎也。三陽，子丑寅之氣。生成萬物，眾陽之功也。若君子之道既消，而復豈能便勝於小人，必待其朋類漸盛，則能協力以勝之也。"
          }
        ]
      },
      {
        "type": "句",
        "value": "反復其道，七日來復，利有攸往。",
        "children": [
          {
            "type": "注",
            "text": "謂消長之道，反復迭至。陽之消，至七日而來復。姤，陽之始消也，七變而成復，故云七日，謂七更也。臨云｢八月有凶｣，謂陽長至于陰長，歷八月也。陽盡則陰退，君子道長，小人道消，故利有攸往也。"
          }
        ]
      }
    ],
    "zx": [
      {
        "type": "句",
        "value": "復，亨。出入无疾，朋來无咎。反復其道，七日來復。利有攸往。 ",
        "children": [
          {
            "type": "注",
            "text": "反復之復，方福反，又作覆。《彖》同。"
          },
          {
            "type": "注",
            "text": "復，陽復生於下也。剝盡則為純坤，十月之卦，而陽氣已生於下矣。積之踰月，然後一陽之體始成而來復，故十有一月，其卦為復。以其陽既往而復反，故有亨道。又內震外坤，有陽動於下而以順上行之象，故其占又為己之出入，既得无疾，朋類之來，亦得无咎。"
          },
          {
            "type": "注",
            "text": "又，自五月姤卦一陰始生，至此七爻，而一陽來復，乃天運之自然。故其占又為反復其道，至於七日，當得來復。又以剛德方長，故其占又為利有攸往也。反復其道，往而復來，來而復往之意。七日者，所占來復之期也。"
          }
        ]
      }
    ],
    "zhengyi": [
      {
        "type": "句",
        "value": "復，亨。出入无疾，朋來无咎。反復其道，七日來復，利有攸往。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：復亨者，陽氣反復而得亨通，故云復亨也。「出入无疾」者，出則剛長，入則陽反，理會其時，故无疾病也。「朋來无咎」者，朋謂陽也。反復眾陽，朋聚而來，則无咎也。若非陽眾來，則有咎，以其眾陽之來，故无咎也。「反復其道，七日來復」者，欲使反之*與復而得其道，不可過遠。唯七日則來復，乃合於道也。「利有攸往」者，以陽氣方長，往則小人道消，故「利有攸往」也。"
              }
            ]
          }
        ]
      },
      {
        "type": "句",
        "value": "* 欲使反之：或作「欲速反之」。"
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：復亨，"
        },
        {
          "type": "句",
          "value": "剛反，動而以順行，",
          "children": [
            {
              "type": "释文",
              "text": "剛反絕句。 "
            }
          ]
        },
        {
          "type": "句",
          "value": "是以出入无疾，朋來无咎。反復其道，七日來復，天行也。"
        },
        {
          "type": "句",
          "value": "利有攸往，剛長也。"
        },
        {
          "type": "句",
          "value": "復其見天地之心乎。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：復，亨，剛反，動而以順行，是以出入无疾，",
          "children": [
            {
              "type": "注",
              "text": "入則為反，出則剛長，故无疾。疾，猶病也。"
            }
          ]
        },
        {
          "type": "句",
          "value": "朋來无咎。",
          "children": [
            {
              "type": "注",
              "text": "朋，謂陽也。"
            }
          ]
        },
        {
          "type": "句",
          "value": "反復其道，七日來復，",
          "children": [
            {
              "type": "注",
              "text": "陽氣始剝盡，至來復時，凡七日。"
            }
          ]
        },
        {
          "type": "句",
          "value": "天行也。 ",
          "children": [
            {
              "type": "注",
              "text": "以天之行，反復不過七日，復之不可遠也。"
            }
          ]
        },
        {
          "type": "句",
          "value": "利有攸往，剛長也。",
          "children": [
            {
              "type": "注",
              "text": "往則小人道消也。"
            }
          ]
        },
        {
          "type": "句",
          "value": "復其見天地之心乎？",
          "children": [
            {
              "type": "注",
              "text": "復者，反本之謂也。天地以本為心者也。凡動息則靜，靜非對動者也；語息則默，默非對語者也。然則天地雖大，富有萬物，雷動風行，運化萬變，寂然至无是其本矣。故動息地中，乃天地之心見也。若其以有為心，則異類未獲具存矣。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：復，亨。剛反，動而以順行，是以出入无疾，朋來无咎，",
          "children": [
            {
              "type": "注",
              "text": "復，亨，謂剛反而亨也。陽剛消極而來反，既來反，則漸長盛而亨通矣。動而以順行，是以出入无疾，朋來无咎。以卦才言，其所以然也。下動而上，順是動而以順行也。陽剛反而順動，是以得出入无疾，朋來而无咎也，朋之來亦順動也。"
            }
          ]
        },
        {
          "type": "句",
          "value": "反復其道，七日來復，天行也。利有攸往，剛長也。復其見天地之心乎。",
          "children": [
            {
              "type": "注",
              "text": "其道反復往來，迭消迭息，七日而來復者，天地之運行如是也。消長相因，天之理也，陽剛君子之道長，故利有攸往，一陽復於下，乃天地生物之心也。先儒皆以靜為見天地之心，蓋不知動之端乃天地之心也，非知道者孰能識之。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：復，亨，剛反。",
          "children": [
            {
              "type": "注",
              "text": "剛反則亨。"
            }
          ]
        },
        {
          "type": "句",
          "value": "動而以順行，是以出入无疾，朋來无咎。",
          "children": [
            {
              "type": "注",
              "text": "以卦德而言。"
            }
          ]
        },
        {
          "type": "句",
          "value": "反復其道，七日來復，天行也。",
          "children": [
            {
              "type": "注",
              "text": "陰陽消息，天運然也。"
            }
          ]
        },
        {
          "type": "句",
          "value": "利有攸往，剛長也。",
          "children": [
            {
              "type": "注",
              "text": "長，丁丈反。以卦體而言，既生則漸長矣。"
            }
          ]
        },
        {
          "type": "句",
          "value": "復其見天地之心乎。",
          "children": [
            {
              "type": "注",
              "text": "積陰之下，一陽復生，天地生物之心幾於滅息，而至此乃復可見。在人則為靜極而動，惡極而善，本心幾息而復見之端也。程子論之詳矣。而邵子之詩亦曰：「冬至子之半，天心无改移。一陽初動處，萬物未生時。玄酒味方淡，太音聲正希。此言如不信，更請問包羲。」至哉言也，學者宜盡心焉。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：復，亨，剛反，動而以順行，是以出入无疾。",
          "children": [
            {
              "type": "注",
              "text": "入則為反，出則剛長，故无疾。疾猶病也。"
            }
          ]
        },
        {
          "type": "句",
          "value": "朋來无咎，",
          "children": [
            {
              "type": "注",
              "text": "朋謂陽也。"
            }
          ]
        },
        {
          "type": "句",
          "value": "反復其道，七日來復。",
          "children": [
            {
              "type": "注",
              "text": "陽氣始剝盡至來復時，凡七日。"
            }
          ]
        },
        {
          "type": "句",
          "value": "天行也。",
          "children": [
            {
              "type": "注",
              "text": "以天之行，反覆不過七日，復之不可遠也。"
            }
          ]
        },
        {
          "type": "句",
          "value": "利有攸往，剛長也。",
          "children": [
            {
              "type": "注",
              "text": "往則小人道消也。"
            }
          ]
        },
        {
          "type": "句",
          "value": "復其見天地之心乎。",
          "children": [
            {
              "type": "注",
              "text": "復者，反本之謂也，天地以本為心者也。凡動息則靜，靜非對動者也。語息則默，默非對語者也。然則天地雖大，富有萬物，雷動風行，運化萬變，寂然至无，是其本矣。故動息地中，乃天地之心見也。若其以有為心，則異類未獲具存矣。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「復亨」者，以陽復則亨，故以亨連復而釋之也。「剛反動而以順行」者，既上釋「復亨」之義，又下釋「出入无疾朋來无咎」之理，故云「是以出入无疾朋來无咎」也。"
                },
                {
                  "type": "句",
                  "value": "「反復其道，七日來復。天行」者，以天行釋「反復其道七日來復」之義。言反之與復得合其道。唯七日而來復，不可久遠也。此是天之所行也。天之陽氣絕滅之後，不過七日，陽氣復生，此乃天之自然之理，故曰天行也。"
                }
              ]
            }
          ]
        },
        {
          "type": "句",
          "value": "「利有攸往剛長」者，以「剛長」釋「利有攸往」之義也。"
        },
        {
          "type": "句",
          "value": "「復其見天地之心乎」者，此贊明復卦之義。天地養萬物，以靜為心，不為而物自為，不生而物自生，寂然不動，此天地之心也。此復卦之象，動息地中，雷在地下，息而不動，靜寂之義，與天地之心相似。觀此復象，乃見天地之心也。天地非有主宰，何得有心？以人事之心，託天地以示法爾。"
        },
        {
          "type": "句",
          "value": "注「陽氣」至「凡七日」。　正義曰：「陽氣始剝盡」，謂陽氣始於剝盡之後，至陽氣來復時，凡經七日。觀注之意，陽氣從剝盡之後，至於反復，凡經七日。其注分明。如褚氏、莊氏並云「五月一陰生，至十一月一陽生」，凡七月。而云七日，不云月者，欲見陽長須速，故變月言日。今輔嗣云「剝盡」至「來復」，是從盡至來復，經七日也。若從五月言之，何得云「始盡」也？又臨卦亦是陽長而言八月，今《復卦》亦是陽長，何以獨變月而稱七日？觀注之意，必謂不然，亦用《易緯》六日七分之義，同鄭康成之說。但於文省略，不復具言。案：《易緯稽覽圖》云：「卦氣起中孚。」故離、坎、震、兌，各主其一方，其餘六十卦，卦有六爻，爻別主一日，凡主三百六十日。餘有五日四分日之一者，每日分為八十分，五日分為四百分四分日之一又為二十分，是四百二十分。六十卦分之，六七四十二卦，別各得七分，是每卦得六日七分也。剝卦陽氣之盡在於九月之末，十月當純坤用事。坤卦有六日七分。坤卦之盡，則復卦陽來，是從剝盡至陽氣來復，隔坤之一卦六日七分，舉成數言之，故輔嗣言「凡七日」也。「反復」者，則出入之義。反謂入而倒反，復謂既反之後，復而向上也。"
        },
        {
          "type": "句",
          "value": "注「復者」至「具存矣」。　正義曰：「復者反本之謂也」者，往前離本處而去，今更反於本處，是「反本」之謂也。「天地以本為心」者，本謂靜也。言天地寂然不動，是以本為心者也。凡動息則靜，靜非對動者也。天地之動，靜為其本，動為其末，言靜時多也，動時少也。若暫時而動，止息則歸靜，是靜非對動，言靜之為本，自然而有，非對動而生靜，故曰「靜非對動」者也。「語息則默，默非對語」者，語則聲之動，默則口之靜，是不語之時，恒常默也。非是對語有默，以動靜語默，而无別體，故云非對也。云「天地雖大，富有萬物，雷動風行，運化萬變」者，此言天地之動也。言「寂然至无是其本矣」者，凡有二義：一者萬物雖運動於外，而天地寂然至无於其內也。外是其末，內是其本，言天地无心也。二者雖雷動風行，千化萬變，若其雷風止息，運化停住之後，亦寂然至无也。「若其以有為心，則異類未獲具存」者，凡以无為心，則物我齊致，親疏一等，則不害異類，彼此獲寧。若其以有為心，則我之自我，不能普及於物，物之自物，不能普賴於我，物則被害，故未獲具存也。"
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，不遠復，无祗悔，元吉。",
            "children": [
              {
                "type": "释文",
                "text": "祗音支，辭也，馬音之是反，韓康伯祁支反，王肅作禔，時支反，《九家》本作字，音支。"
              },
              {
                "type": "集解",
                "list": [
                  {
                    "text": "馬融曰：祗，辭也。",
                    "book": "［釋文］"
                  },
                  {
                    "text": "　鄭康成曰：祗病也。　陸績曰：禔安也。　韓康伯曰：祗大也。",
                    "book": "［并同］"
                  },
                  {
                    "text": "　陸希聲曰：祗適也。",
                    "book": "［撮要］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，不遠復，无祗悔，元吉。",
            "children": [
              {
                "type": "注",
                "text": "最處復初，始復者也。復之不速，遂至迷凶*，不遠而復，幾悔而反，以此脩身，患難遠矣。錯之於事，其殆庶幾乎，故元吉也。"
              }
            ]
          },
          {
            "type": "句",
            "value": "* 或作「遂至遠凶」"
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九，不遠復，无祗悔，元吉。",
            "children": [
              {
                "type": "注",
                "text": "復者，陽反來復也。陽君子之道，故復為反害之義。初剛陽來復，處卦之初，復之最先者也，是不遠而復也。失而後有復，不失則何復之有。惟失之不遠，而復則不至於悔，大善而吉也。祗，宜音袛，抵也。《玉篇》云：適也。義亦同。无祗悔，不至於悔也。坎卦曰「祗既平，无咎」，謂至既平也。顏子无形顯之過，夫子謂其庶幾乃无祗悔也。過既未形而改，何悔之有。既未能不勉而中，所欲不踰矩，是有過也。然其明而剛，故一有不善未嘗不知，既知未嘗不遽改，故不至於悔，乃不遠復也。祗，陸德明音支，玉篇五經文字，羣經音辨並見衣部。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，不遠復，无祇悔，元吉。",
            "children": [
              {
                "type": "注",
                "text": "祗，音其。一陽復生於下，復之主也。祗，抵也。又居事初，失之未遠，能復於善，不抵於悔，大善而吉之道也，故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，不遠復，无祗悔，元吉。",
            "children": [
              {
                "type": "注",
                "text": "最處復初，始復者也。復之不速，遂至遠凶，不遠而復，幾悔而反，以此脩身，患難遠矣。錯之於事，其始庶幾乎？故元吉也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，休復，吉。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，休復，吉。",
            "children": [
              {
                "type": "注",
                "text": "得位處中，最比於初。上无陽爻以疑其親。陽為仁行，在初之上而附順之，下仁之謂也。既處中位，親仁善鄰，復之休也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，休復，吉。",
            "children": [
              {
                "type": "注",
                "text": "二雖陰爻，處中正而切比於初，志從於陽，能下仁也，復之休美者也。復者復於禮也，復禮則為仁。初陽復，復於仁也。二比而下之所以美而吉也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，休復，吉。",
            "children": [
              {
                "type": "注",
                "text": "柔順中正，近於初九，而能下之，復之休美，吉之道也。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，休復，吉。",
            "children": [
              {
                "type": "注",
                "text": "得位處中，最比於初。上无陽爻以疑其親，陽為仁行，在初之上而附順之，下仁之謂也。既處中位，親仁善鄰，復之休也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，頻復，厲，无咎。",
            "children": [
              {
                "type": "释文",
                "text": "頻復如字，本又作嚬，嚬眉也。鄭作颦，音同。"
              },
              {
                "type": "集解",
                "list": [
                  {
                    "text": "馬融曰：頻，憂頻也。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，頻復，厲无咎。",
            "children": [
              {
                "type": "注",
                "text": "頻，頻蹙之貌也。處下體之終，雖愈於上六之迷，已失復遠矣，是以蹙也。蹙而求復，未至於迷，故雖危无咎也。復道宜速，蹙而乃復，義雖无咎，它來難保。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，頻復，厲，无咎。",
            "children": [
              {
                "type": "注",
                "text": "三以陰躁動，處動之極。復之頻數而不能固者也，復貴安固，頻復頻失，不安於復也。復善而屢失，危之道也。聖人開遷善之道與其復，而危其屢失，故云｢厲，无咎｣。不可以頻失，而戒其復也。頻失則為危。屢復何咎過？在失而不在復也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，頻復，厲无咎。",
            "children": [
              {
                "type": "注",
                "text": "以陰居陽，不中不正，又處動極，復而不固，屢失屢復之象。屢失故危，復則无咎，故其占又如此。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，頻復，厲无咎。",
            "children": [
              {
                "type": "注",
                "text": "頻，頻蹙之貌也。處下體之終，雖愈於上六之迷，已失復遠矣，是以蹙也。蹙而求復，未至於迷，故雖危无咎也。復道宜速，蹙而乃復，義雖无咎，它來難保。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，中行獨復。",
            "children": [
              {
                "type": "集解",
                "list": [
                  {
                    "text": "鄭康成曰：爻處五陰之中，度中而行，四獨應初。",
                    "book": "［漢上易］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，中行獨復。",
            "children": [
              {
                "type": "注",
                "text": "四上下各有二陰而處厥中，履得其位而應於初，獨得所復。順道而反，物莫之犯，故曰中行獨復也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四，中行獨復。",
            "children": [
              {
                "type": "注",
                "text": "此爻之義最宜，詳玩四行，群陰之中而獨能復，自處於正，下應於陽剛，其志可謂善矣。不言吉凶者，蓋四以柔居群陰之間，初方甚微，不足以相援，无可濟之理，故聖人但稱其能獨復，而不欲言其獨從道而必凶也。曰：然則不言无咎，何也？曰：以陰居陰，柔弱之甚，雖有從陽之志，終不克濟，非无咎也。 "
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，中行獨復。",
            "children": [
              {
                "type": "注",
                "text": "四處群陰之中，而獨與初應，為與眾俱行，而獨能從善之象。當此之時，陽氣甚微，未足以有為，故不言吉。然理所當然，吉凶非所論也。董子曰：「仁人者，正其誼，不謀其利；明其道，不計其功。」於剝之六三及此爻見之。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，中行獨復。",
            "children": [
              {
                "type": "注",
                "text": "四上下各有二陰而處厥中，履得其位而應於初，獨得所復，順道而反，物莫之犯，故曰「中行獨復」也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，敦復，无悔。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，敦復，无悔。",
            "children": [
              {
                "type": "注",
                "text": "居厚而履中，居厚則无怨，履中則可以自考。雖不足以及休復之吉，守厚以復，悔可免也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，敦復，无悔。",
            "children": [
              {
                "type": "注",
                "text": "六五以中順之德處君位，能敦篤於復善者也，故无悔。雖本善，戒亦在其中矣。陽復方微之時，以柔居尊，下復无助，未能致亨吉也，能无悔而已。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，敦復，无悔。",
            "children": [
              {
                "type": "注",
                "text": "以中順居尊，而當復之時，敦復之象，无悔之道也。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，敦復，无悔。",
            "children": [
              {
                "type": "注",
                "text": "居厚而履中，居厚則无怨，履中則可以自考，雖不足以及休復之吉，守厚以復，悔可免也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六，迷復，凶、有災眚。",
            "children": [
              {
                "type": "释文",
                "text": "有灾，本又作災，鄭作烖。 "
              },
              {
                "type": "集解",
                "list": [
                  {
                    "text": "子夏傳曰：傷害曰災，妖祥曰眚。",
                    "book": "［釋文］"
                  },
                  {
                    "text": "　鄭康成曰：異自內生曰眚，自外曰祥，害物曰災。",
                    "book": "［同］"
                  }
                ]
              }
            ]
          },
          {
            "type": "句",
            "value": "用行師，終有大敗，以其國君凶，至於十年不克征。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，迷復，凶，有災眚。用行師，終有大敗。以其國君凶，至于十年不克征。",
            "children": [
              {
                "type": "注",
                "text": "最處復後，是迷者也。以迷求復，故曰迷復也。用之行師，難用有克也，終必大敗。用之於國，則反乎君道也。大敗乃復，量斯勢也，雖復十年脩之，猶未能征也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六，迷復，凶，有災眚，用行師，終有大敗，以其國君，凶。至于十年不克征。",
            "children": [
              {
                "type": "注",
                "text": "以陰柔居復之終，終迷不復者也，迷而不復，其凶可知。有災眚，災，天災自外來；眚，己過由自作。既迷不復善，在己則動皆過失，災禍亦自外而至，蓋所招也。迷道不復，无施而可用，以行師終有大敗，以之為國則君之凶也。十年者，數之終至於十年。不克征，謂終不能行。既迷於道，何時而可行也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，迷復，凶，有災眚，用行師，終有大敗，以其國君凶，至于十年不克征。",
            "children": [
              {
                "type": "注",
                "text": "眚，生領反。以陰柔居復終，終迷不復之象，凶之道也。故其占如此。以，猶及也。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，迷復，凶，有災眚。用行師，終有大敗。以其國君凶，至于十年不克征。",
            "children": [
              {
                "type": "注",
                "text": "最處復後，是迷者也。以迷求復，故曰迷復也。用之行師，難用有克也，終必大敗。用之於國，則反乎君道也。大敗乃復量斯勢也。雖復十年脩之，猶未能征也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：雷在地中，復。先王以至日閉關，商旅不行，后不省方。",
          "children": [
            {
              "type": "集解",
              "list": [
                {
                  "text": "鄭康成曰：資貨而行曰商，旅客也。",
                  "book": "［釋文］"
                }
              ]
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：雷在地中，復。先王以至日閉關，商旅不行，后不省方。",
          "children": [
            {
              "type": "注",
              "text": "方，事也。冬至，陰之復也。夏至，陽之復也。故為復，則至於寂然大靜。先王則天地而行者也，動復則靜，行復則止，事復則无事也。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：雷在地中，復，先王以至日閉關，商旅不行，后不省方。",
          "children": [
            {
              "type": "注",
              "text": "雷者，陰陽相薄而成聲，當陽之微未能發也，雷在地中，陽始復之時也。陽始生於下而甚微，安靜而後能長。先王順天道，當至日，陽之始生，安靜以養之，故閉關使商旅不得行，人君不省視四方，觀復之象，而順天道也。在一人之身亦然，當安靜以養其陽。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：雷在地中，復，先王以至日閉關，商旅不行，后不省方。",
          "children": [
            {
              "type": "注",
              "text": "安靜以養微陽也。《月令》：「是月齋戒掩身，以待陰陽之所定。」"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：雷在地中，復。先王以至日閉關，商旅不行， 后不省方。",
          "children": [
            {
              "type": "注",
              "text": "方，事也。冬至，陰之復也。夏至，陽之復也。故為復則至於寂然大靜，先王則天地而行者也。動復則靜，行復則止，事復則无事也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「雷在地中復」者，雷是動物，復卦以動息為主，故曰雷在地中。「先王以至日閉關」者，先王象此復卦，以二至之日閉塞其關，使商旅不行於道路也。「后不省方」者，方，事也。后不省視其方事也。以地掩閉於雷，故關門掩閉，商旅不行。君后掩閉於事，皆取動息之義。"
                },
                {
                  "type": "句",
                  "value": "注「方事」至「无事也」。　正義曰：方事者，恐方是四方境域，故以方為事也。言至日不但不可出行，亦不可省視事也。「冬至陰之復，夏至陽之復」者，復謂反本，靜為動本。冬至一陽生，是陽動用而陰復於靜也。夏至一陰生，是陰動用而陽復於靜也。「動復則靜，行復則止，事復則无事」者，動而反復則歸靜，行而反復則歸止，事而反復則歸于无事也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：不遠之復，以修身也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：不遠之復，以脩身也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：不遠之復，以修身也。",
            "children": [
              {
                "type": "注",
                "text": "不遠而復者，君子所以修其身之道也。學問之道无他也，唯知不善則速改以從善而已。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：不遠之復，以脩身也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：不遠之復，以脩身也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「不遠復」者，最處復初，是始復者也。既在陽復，即能從而復之，是迷而不遠，即能復也。「无祗悔元吉」者，韓氏云：「祗，大也。」既能速復，是无大悔，所以大吉。"
                  },
                  {
                    "type": "句",
                    "value": "《象》曰「不遠之復，以脩身」者，「釋不遠之復」也。所以不遠速復者，以能脩正其身，有過則改故也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：休復之吉，以下仁也。",
            "children": [
              {
                "type": "释文",
                "text": "以下仁也如字。徐戶嫁反。 "
              },
              {
                "type": "集解",
                "list": [
                  {
                    "text": "王肅曰：下附於仁。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：休復之吉，以下仁也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：休復之吉，以下仁也。",
            "children": [
              {
                "type": "注",
                "text": "為復之休美而吉者，以其能下仁也。仁者，天下之公，善之本也。初復於仁，二能親而下之，是以吉也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：休復之吉，以下仁也。",
            "children": [
              {
                "type": "注",
                "text": "下，遐嫁反。"
              }
            ]
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：休復之吉，以下仁也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「休復吉」者，得位處中，最比於初，陽為仁行，己在其上，附而順之，是降下於仁，是休美之復，故云「休復吉」也。以其下仁，所以吉也。故《象》云「休復之吉，以下仁也」。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：頻復之厲，義无咎也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：頻復之厲，義无咎也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：頻復之厲，義无咎也。",
            "children": [
              {
                "type": "注",
                "text": "頻復頻失雖為危厲，然復善之義則无咎矣。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：頻復之厲，義无咎也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：頻復之厲，義无咎也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「頻復」者，頻謂頻蹙。六三處下體之上，去復稍遠，雖勝於上六迷復，猶頻蹙而復，復道宜速，謂蹙而求復也。去復猶近，雖有危厲，於義无咎。故《象》云「義无咎」也。"
                  },
                  {
                    "type": "句",
                    "value": "注「頻頻」至「難保」。　正義曰：「義雖无咎，它來難保」者，去復未甚大遠，於義雖復无咎，謂以道自守，得无咎也。若自守之外，更有它事而來，則難可保此无咎之吉也。所以《象》云「義无咎」，守常之義得无咎也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：中行獨復，以從道也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：中行獨復，以從道也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：中行獨復，以從道也。",
            "children": [
              {
                "type": "注",
                "text": "稱其獨復者，以其從陽剛君子之善道也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：中行獨復，以從道也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：中行獨復，以從道也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「中行獨復」者，處於上卦之下，上下各有二陰，己獨應初，居在眾陰之中，故云中行。獨自應初，故云獨復。從道而歸，故《象》云「以從道也」。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：敦復无悔，中以自考也。",
            "children": [
              {
                "type": "集解",
                "list": [
                  {
                    "text": "鄭康成曰：考，成也。",
                    "book": "［釋文］"
                  },
                  {
                    "text": "　向秀曰：考，察也。",
                    "book": "［同］"
                  }
                ]
              }
            ]
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：敦復无悔，中以自考也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：敦復无悔，中以自考也。",
            "children": [
              {
                "type": "注",
                "text": "以中道自成也。五以陰居尊處中而體順，能敦篤其志，以中道自成則可以无悔也。自成，謂其中順之德。 "
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：敦復，无悔，中以自考也。",
            "children": [
              {
                "type": "注",
                "text": "考，成也。"
              }
            ]
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：敦復无悔，中以自考也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「敦復无悔」者，處坤之中，是敦厚於復，故云敦復。既能履中，又能自考成其行。既居敦厚，物无所怨，雖不及六二之休復，猶得免於悔吝，故云无悔也。"
                  },
                  {
                    "type": "句",
                    "value": "《象》曰「敦復无悔，中以自考」者，釋无悔之義。以其處中，能自考成其身，故无悔也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：迷復之凶，反君道也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：迷復之凶，反君道也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：迷復之凶，反君道也。",
            "children": [
              {
                "type": "注",
                "text": "復則合道，既迷於復，與道相反也，其凶可知。以其國君凶，謂其反君道也。人君居上，而治眾當從天下之善，乃迷於復，反君之道也。非止人君，凡人迷於復者，皆反道而凶也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：迷復之凶，反君道也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：迷復之凶，反君道也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「迷復凶」者，最處復後，是迷闇於復。以迷求復，所以凶也。有災眚者，闇於復道，必无福慶，唯有災眚也。「用行師終有大敗」者，所為既凶，故用之行師，必无克勝，唯終有大敗也。「以其國君凶」者，以，用也。用此迷復於其國內，則反違君道，所以凶也。「至于十年不克征」者，師敗國凶，量斯形勢，雖至十年猶不能征伐。以其迷闇不復，而反違於君道，故《象》云「迷復之凶，反君道也」。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "復，《序卦》：物不可以終盡，剝窮上反下，故受之以復。物无剝盡之理，故剝極則復來。陰極則陽生，陽剝極於上而復生於下，窮上而反下也，復所以次剝也。為卦一陽生於五陰之下，陰極而陽復也。歲十月陰盛既極，冬至則一陽復生於地中，故為復也。陽，君子之道。陽消極而復反，君子之道消，極而復長也，故為反善之義。"
      }
    ]
  ]
}