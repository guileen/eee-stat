{
  "name": "无妄",
  "down": "震",
  "up": "乾",
  "guaci": {
    "jijie": [
      {
        "type": "句",
        "value": "无妄 ",
        "children": [
          {
            "type": "集解",
            "list": [
              {
                "text": "馬融曰：妄猶望，謂无所希望也。　鄭康成王肅同。",
                "book": "［釋文］"
              }
            ]
          }
        ]
      },
      {
        "type": "句",
        "value": "元享，利貞。其匪正有眚，不利有攸往。"
      }
    ],
    "wangzhu": [
      {
        "type": "句",
        "value": "无妄，元亨利貞。其匪正有眚，不利有攸往。"
      }
    ],
    "ycz": [
      {
        "type": "句",
        "value": "无妄，元亨，利貞。其匪正，有眚，不利有攸往。",
        "children": [
          {
            "type": "注",
            "text": "无妄者至誠也，至誠者天之道也。天之化育萬物，生生不窮，各正其性命，乃无妄也。人能合无妄之道，則所謂與天地合其德也。无妄有大亨之理，君子行无妄之道，則可以致大亨矣。无妄，天之道也，卦言人由无妄之道也。利貞，法无妄之道，利在貞正，失貞正則妄也。雖无邪心，茍不合正理，則妄也，乃邪心也，故有匪正則為過眚。既已无妄，不宜有往，往則妄也。"
          }
        ]
      }
    ],
    "zx": [
      {
        "type": "句",
        "value": "无妄，元亨，利貞。其匪正有眚，不利有攸往。",
        "children": [
          {
            "type": "注",
            "text": "无妄，實理自然之謂。《史記》作「无望」，謂无所期望而有得焉者，其義亦通。為卦自訟而變，九自二來而居於初，又為震主，動而不妄者也，故為无妄。又，二體震動而乾健，九五剛中而應六二，故其占大亨而利於正。若其不正，則有眚，而不利有所往也。"
          }
        ]
      }
    ],
    "zhengyi": [
      {
        "type": "句",
        "value": "无妄，元亨利貞。其匪正有眚，不利有攸往。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：无妄者，以剛為內主，動而能健，以此臨下，物皆无敢詐偽虛妄，俱行實理，所以大得亨通，利於貞正，故曰元亨利貞也。「其匪正有眚不利有攸往」者，物既无妄，當以正道行之。若其匪依正道，則有眚災，不利有所往也。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：无妄，剛自外來而為主於內。動而健，剛中而應。大亨以正，天之命也。其匪正有眚，不利有攸往。无妄之往，何之矣。",
          "children": [
            {
              "type": "集解",
              "list": [
                {
                  "text": " 鄭康成曰：妄之言望，人所望宜正，行必有所望。行而无所望，是失其正，何可往也。",
                  "book": "［後漢書注］"
                }
              ]
            }
          ]
        },
        {
          "type": "句",
          "value": "天命不祐，行矣哉。",
          "children": [
            {
              "type": "释文",
              "text": "不佑，本又作祐，馬作右。 "
            },
            {
              "type": "集解",
              "list": [
                {
                  "text": "馬融曰：謂天下不右行也。",
                  "book": "［釋文］"
                },
                {
                  "text": "　鄭康成曰：佑，助也。",
                  "book": "［同］"
                }
              ]
            }
          ]
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：无妄，剛自外來而為主於內。",
          "children": [
            {
              "type": "注",
              "text": "謂震也。"
            }
          ]
        },
        {
          "type": "句",
          "value": "動而健，",
          "children": [
            {
              "type": "注",
              "text": "震動而乾健也。"
            }
          ]
        },
        {
          "type": "句",
          "value": "剛中而應，",
          "children": [
            {
              "type": "注",
              "text": "謂五也。"
            }
          ]
        },
        {
          "type": "句",
          "value": "大亨以正，天之命也。",
          "children": [
            {
              "type": "注",
              "text": "剛自外來而為主於內，動而愈健。剛中而應，威剛方正，私欲不行，何可以妄？使有妄之道滅，无妄之道成，非大亨利貞而何？剛自外來，而為主於內，則柔邪之道消矣；動而愈健，則剛直之道通矣。剛中而應，則齊明之德著矣，故大亨以正也。天之教命，何可犯乎？何可妄乎？是以匪正則有眚，而不利有攸往也。"
            }
          ]
        },
        {
          "type": "句",
          "value": "其匪正有眚，不利有攸往，无妄之往，何之矣？天命不祐，行矣哉？",
          "children": [
            {
              "type": "注",
              "text": "匪正有眚，不求改以從正，而欲有所往。居不可以妄之時，而欲以不正有所往，將欲何之？天命之所不祐，竟矣哉！"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：无妄，剛自外來而為主於內。",
          "children": [
            {
              "type": "注",
              "text": "謂初九也。坤初爻變而為震，剛自外而來也。震以初爻為主，成卦由之，故初為无妄之主，動以天為无妄。動而以天，動為主也。以剛變柔，為以正去妄之象，又剛正為主於內，无妄之義也。九居初正也。"
            }
          ]
        },
        {
          "type": "句",
          "value": "動而健，剛中而應，大亨以正，天之命也。",
          "children": [
            {
              "type": "注",
              "text": "下動而上健，是其動剛健也。剛健，无妄之體也。剛中而應五，以剛居中正。二復以中正相應，是順理而不妄也，故其道大亨通而貞正，乃天之命也。天命，謂天道也，所謂无妄也。"
            }
          ]
        },
        {
          "type": "句",
          "value": "其匪正有眚，不利有攸往。无妄之往，何之矣。天命不祐，行矣哉。",
          "children": [
            {
              "type": "注",
              "text": "所謂无妄，正而已。小失於正，則為有過，乃妄也。所謂匪正，蓋由有往，若无妄而不往，何由有匪正乎。无妄者，理之正也，更有往將何之矣，乃入於妄也。往則悖於天理，天道所不祐，可行乎哉？"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：无妄，剛自外來而為主於內，動而健，剛中而應。大亨以正，天之命也。其匪正有眚，不利有攸往，无妄之往，何之矣？天命不祐，行矣哉。",
          "children": [
            {
              "type": "注",
              "text": "以卦變、卦德、卦體言，卦之善如此，故其占當獲大亨而利於正，乃天命之當然也。其有不正，則不利有所往。欲何往哉？蓋其逆天之命而天不祐之，故不可以有行也。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：无妄，剛自外來而為主於內。",
          "children": [
            {
              "type": "注",
              "text": "謂震也。"
            }
          ]
        },
        {
          "type": "句",
          "value": "動而健，"
        },
        {
          "type": "句",
          "value": " 注云：震動而乾健也。"
        },
        {
          "type": "句",
          "value": "剛中而應。",
          "children": [
            {
              "type": "注",
              "text": "謂五也。"
            }
          ]
        },
        {
          "type": "句",
          "value": "大亨以正，天之命也。",
          "children": [
            {
              "type": "注",
              "text": "剛自外來，而為主於內，動而愈健。剛中而應，威剛方正，私慾不行，何可以妄？使有妄之道滅，无妄之道成，非大亨利貞而何？剛自外來，而為主於內，則柔邪之道消矣。動而愈健，則剛直之道通矣。剛中而應，則齊明之德著矣。故大亨以正也。天之教命，何可犯乎？何可妄乎？是以匪正則有眚，而不利有攸往也。"
            }
          ]
        },
        {
          "type": "句",
          "value": "其匪正有眚，不利有攸往。无妄之往，何之矣？天命不祐，行矣哉！",
          "children": [
            {
              "type": "注",
              "text": "匪正有眚，不求改以從正，而欲有所往，居不可以妄之時，而欲以不正有所往，將欲何之？天命之所不祐，竟矣哉！"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「剛自外來而為主於內動而健」者，以此卦象釋能致无妄之義。以震之剛從外而來，為主於內，震動而乾健，故能使物无妄也。"
                },
                {
                  "type": "句",
                  "value": "正義曰：「剛中而應」者，明爻義能致无妄。九五以剛處中，六二應之，是剛中而應。剛中則能制斷虛實，有應則物所順從，不敢虛妄也。"
                },
                {
                  "type": "句",
                  "value": "「大亨以正，天之命」者，釋「元亨利貞」之義。威剛方正，私慾不行，何可以妄？此天之教命也。以天道純陽，剛而能健，是乾德相似，故云天之命也。既是天命，豈可犯乎？"
                },
                {
                  "type": "句",
                  "value": "「其匪正有眚，不利有攸往，无妄之往，何之矣」者，此釋「匪正有眚不利有攸往」之義也。「无妄之往何之矣」，上「之」是語辭，下「之」是適也。身既非正，在无妄之世，欲有所往，何所之適矣？故云「无妄之往何之矣」。「天命不祐行矣哉」者，身既非正，欲有所往，犯違天命，則天命不祐助也。必竟行矣哉！言終竟行此不祐之事也。"
                },
                {
                  "type": "句",
                  "value": "注「剛自」至「攸往也」。　正義曰：云「使有妄之道滅，无妄之道成」者，妄，謂虛妄矯詐，不循正理。若无剛中之主，柔弱邪僻，則物皆詐妄，是有妄之道興也。今遇剛中之主，威嚴剛正，在下畏威，不敢詐妄，是有妄之道滅，无妄之道成。"
                },
                {
                  "type": "句",
                  "value": "注「匪正」至「竟矣哉」。　正義曰：「竟矣哉」者，竟謂終竟，言天所不祐，終竟行矣哉！"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，无妄往，吉。"
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，无妄往，吉",
            "children": [
              {
                "type": "注",
                "text": "體剛處下，以貴下賤，行不犯妄，故往得其志。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九，无妄往，吉。",
            "children": [
              {
                "type": "注",
                "text": "九以陽剛為主於內，无妄之象，以剛實變柔而居內，中誠不妄者也，以无妄而往，何所不吉。卦辭言不利有攸往，謂既无妄，不可復有往也。過則妄矣。爻言往吉，謂以无妄之道而行則吉也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，无妄，往吉。",
            "children": [
              {
                "type": "注",
                "text": "以剛在內，誠之主也。如是而往，其吉可知，故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，无妄往，吉。",
            "children": [
              {
                "type": "注",
                "text": "體剛處下，以貴下賤，行不犯妄，故往得其志。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，不耕穫，不菑畬，則利有攸往。",
            "children": [
              {
                "type": "释文",
                "text": "不耕穫，或依注，或不耕而穫，非。下句亦然。畬音餘，《字林》弋恕反。"
              },
              {
                "type": "集解",
                "list": [
                  {
                    "text": "馬融曰：菑，田一歲也。畬，田三歲也。",
                    "book": "［釋文］"
                  },
                  {
                    "text": "　鄭康成曰：一歲曰菑，二歲曰新田，三歲曰畬。",
                    "book": "［王氏］"
                  },
                  {
                    "text": "　董遇曰：菑，反草也。悉耨曰畬。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，不耕穫，不菑畬，則利有攸往。",
            "children": [
              {
                "type": "注",
                "text": "不耕而穫，不菑而畬，代終已成而不造也。不擅其美，乃盡臣道，故利有攸往。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，不耕穫，不菑畬，則利有攸往。",
            "children": [
              {
                "type": "注",
                "text": "凡理之所然者非妄也。人所欲為者，乃妄也，故以耕穫菑畬譬之。六二居中得正，又應五之中正，居動體而柔順。為動能順乎中正，乃无妄者也，故極言无妄之義，耕農之始穫其成終也。田一歲曰菑，三歲曰畬。不耕而穫，不菑而畬，謂不首造其事，因其事理所當然也。首造其事，則是人心所作為，乃妄也。因事之當然，則是順理應物，非妄也。穫與畬是也。蓋耕則必有獲，菑則必有畬，是事理之固然，非心意之所造作也。或曰聖人制作，以利天下者，皆造端也，豈非妄乎？曰：聖人隨時制作，合乎風氣之宜，未嘗先時而開之也，若不待時，則一聖人足以盡為矣，豈待累聖繼作也。時乃事之端，聖人隨時而為也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，不耕穫，不菑畬，則利有攸往。",
            "children": [
              {
                "type": "注",
                "text": "菑，側其反。畬，音餘。柔順中正，因時順理，而无私意期望之心，故有不耕穫、不菑畬之象。言其无所為於前，无所冀於後也。占者如是，則利有所往矣。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，不耕穫，不菑畬，則利有攸往。",
            "children": [
              {
                "type": "注",
                "text": "不耕而穫，不菑而畬，代終已成而不造也。不擅其美，乃盡臣道，故利有攸往。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，无妄之災，或繫之牛。行人之得，邑人之災。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，无妄之災，或繫之牛，行人之得，邑人之災。",
            "children": [
              {
                "type": "注",
                "text": "以陰居陽，行違謙順，是无妄之所以為災也。牛者稼穡之資也。二以不耕而穫，利有攸往。而三為不順之行，故或繫之牛。是有司之所以為穫，彼人之所以為災也。故曰「行人之得，邑人之災」也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，无妄之災，或繫之牛，行人之得，邑人之災。",
            "children": [
              {
                "type": "注",
                "text": "三以陰柔而不中正，是為妄者也。又志應於上，欲也，亦妄也。在无妄之道，為災害也。人之妄動由有欲也，妄動而得，亦必有失，雖使得其所利，其動而妄，失已大矣，況復凶悔隨之乎。知者見妄之得，則知其失，必與稱也，故聖人因六三有妄之象，而發明其理，云无妄之災。或繫之牛，行人之得，邑人之災，言如三之為妄，乃无妄之災害也。設如有得，其失隨至，如或繫之牛。或謂：設，或也。或繫得牛，行人得之以為有得。邑人失牛，乃是災也。借使邑人繫得馬，則行人失馬，乃是災也。言有得，則有失，不足以為得也。行人邑人，但言有得則有失，非以為彼己也，妄得之福，災亦隨之。妄得之得，失亦稱之，固不足以為得也，人能知此，則不為妄動矣。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，无妄之災，或繫之牛，行人之得，邑人之災。",
            "children": [
              {
                "type": "注",
                "text": "卦之六爻，皆无妄者也。六三，處不得正，故遇其占者，无故而有災。如行人牽牛以去，而居者反遭詰捕之擾也。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，无妄之災，或繫之牛。行人之得，邑人之災。",
            "children": [
              {
                "type": "注",
                "text": "以陰居陽，行違謙順，是无妄之所以為災也。牛者稼穡之資也。二以不耕而穫，利有攸往，而三為不順之行，故或繫之牛，是有司之所以為獲，彼人之所以為災也，故曰「行人之得，邑人之災」也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "九四，可貞，无咎。"
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，可貞；无咎。",
            "children": [
              {
                "type": "注",
                "text": "處无妄之時，以陽居陰，以剛乘柔，履於謙順，比近至尊，故可以任正，固有所守而无咎也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "九四，可貞，无咎。",
            "children": [
              {
                "type": "注",
                "text": "四剛陽而居乾體，復无應與，无妄者也。剛而无私，豈有妄乎。可貞固守此，自无咎也。九居陰得為正乎？曰：以陽居乾體，若復處剛，則為過矣。過則妄也，居四无尚剛之志也。可貞與利貞不同。可貞，謂其所處，可貞固守之。利貞，謂利於貞也。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，可貞，无咎。",
            "children": [
              {
                "type": "注",
                "text": "陽剛乾體，下无應與，可固守而无咎，不可以有為之占也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，可貞，无咎。",
            "children": [
              {
                "type": "注",
                "text": "處无妄之時，以陽居陰，以剛乘柔，履於謙順，比近至尊，故可以任正，固有所守而无咎也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "九五，无妄之疾，勿藥有喜。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "九五，无妄之疾，勿藥有喜。",
            "children": [
              {
                "type": "注",
                "text": "居得尊位，為无妄之主者也。下皆无妄，害非所致，而取藥焉，疾之甚也。非妄之災，勿治自復；非妄而藥之則凶，故曰勿藥有喜。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "九五，无妄之疾，勿藥，有喜。",
            "children": [
              {
                "type": "注",
                "text": "九以中正當尊位，下復以中正順應之，可謂无妄之至者也。其道无以加矣。疾為之病者也。以九五之无妄，如其有疾，勿以藥治，則有喜也。人之有疾，則以藥石攻去其邪，以養其正。若氣體平和，本无疾病，而攻治之，則反害其正矣，故勿藥則有喜也。有喜謂疾自亡也。无妄之所謂疾者，謂若治之，而不治，率之而不從，化之而不革，以妄而為无妄之疾。舜之有苗，周公之管蔡，孔子之叔孫，武叔是也。既已无妄而有疾之者，則當自如。无妄之疾，不足患也。若遂自攻治，乃是渝其无妄，而遷於妄也。五既處无妄之極，故惟戒在動，動則妄矣。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "九五，无妄之疾，勿藥有喜。",
            "children": [
              {
                "type": "注",
                "text": "乾剛中正以居尊位，而下應亦中正，无妄之至也。如是而有疾，勿藥而自愈矣。故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "九五，无妄之疾，勿藥有喜。",
            "children": [
              {
                "type": "注",
                "text": "居得尊位，為无妄之主者也。下皆无妄，害非所致，而取藥焉，疾之甚也。非妄之災，勿治自復，非妄而藥之則凶，故曰勿藥有喜。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上九，无妄行，有眚，无攸利。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，无妄行，有眚，无攸利。",
            "children": [
              {
                "type": "注",
                "text": "處不可妄之極，唯宜靜保其身而已，故不可以行也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九，无妄行，有眚，无攸利。",
            "children": [
              {
                "type": "注",
                "text": "上九居卦之終，无妄之極者也。極而復行，過於理也，過於理則妄也。故上九而行，則有過眚而无所利矣。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上九，无妄，行有眚，无攸利。",
            "children": [
              {
                "type": "注",
                "text": "上九，非有妄也，但以其窮極而不可行耳，故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，无妄行，有眚，无攸利。",
            "children": [
              {
                "type": "注",
                "text": "處不可妄之極，唯宜靜保其身而已，故不可以行也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：天下雷行，物與无妄，先王以茂對時育萬物。",
          "children": [
            {
              "type": "集解",
              "list": [
                {
                  "text": "馬融曰：茂，勉也，對配也。",
                  "book": "［釋文］"
                }
              ]
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：天下雷行，物與无妄。",
          "children": [
            {
              "type": "注",
              "text": "與，辭也，猶皆也。天下雷行，物皆不可以妄也。"
            }
          ]
        },
        {
          "type": "句",
          "value": "先王以茂對，時育萬物。",
          "children": [
            {
              "type": "注",
              "text": "茂，盛也。物皆不敢妄，然後萬物乃得各全其性，對時育物，莫盛於斯也。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：天下雷行，物與无妄，先王以茂對時育萬物。",
          "children": [
            {
              "type": "注",
              "text": "雷行於天下，陰陽交和相薄而成聲，於是驚蟄藏振，萌芽發生，萬物其所賦與，洪纖高下，各正其性命，无有差妄。物與，无妄也。先王觀天下，雷行發生，賦與之象，而以茂對天時，養育萬物，使各得其宜，如天與之无妄也。茂，盛也。茂對之為言，猶盛行永言之比。對時，謂順合天時。天道生萬物，各得其性命而不妄。王者體天之道，養育人民，以至昆蟲草木，使各得其宜，乃對時育物之道也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：天下雷行，物與无妄，先王以茂對時育萬物。",
          "children": [
            {
              "type": "注",
              "text": "天下雷行，震動發生，萬物各正其性命，是物物而與之以无妄也。先王法此以對時育物，因其所性而不為私焉。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：天下雷行，物與无妄。",
          "children": [
            {
              "type": "注",
              "text": "與，辭也，猶皆也。天下雷行，物皆不可以妄也。"
            }
          ]
        },
        {
          "type": "句",
          "value": "先王以茂對，時育萬物。",
          "children": [
            {
              "type": "注",
              "text": "茂，盛也。物皆不敢妄，然後萬物乃得各全其性，對時育物，莫盛於斯也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「天下雷行」者，雷是威恐之聲。今天下雷行，震動萬物，物皆驚肅，无敢虛妄，故云天下雷行，物皆无妄也。"
                },
                {
                  "type": "句",
                  "value": "「先王以茂對，時育萬物」者，茂，盛也。對，當也。言先王以此无妄盛事，當其无妄之時，育養萬物也。此唯王者其德乃耳，非諸侯已下所能，故不云君子，而言先王也。案：諸卦之《象》，直言兩象，即以卦名結之，若「雷在地中，復」。今《无妄》應云：「天下雷行，无妄。」今云「物與无妄」者，欲見萬物皆无妄，故加「物與」二字也。其餘諸卦，未必萬物皆與卦名同義，故直顯象，以卦結之。至如復卦，唯陽氣復，非是萬物皆復。舉復一卦，餘可知矣。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：无妄之往，得志也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：无妄之往，得志也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：无妄之往，得志也。",
            "children": [
              {
                "type": "注",
                "text": "以无妄而往，无不得其志也。蓋誠之於物，无不能動，以之修身則身正，以之治事則事得，其理以之臨人則人感而化，无所往而不得其志也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：无妄之往，得志也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：无妄之往，得志也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「无妄往，吉」者，體剛居下，以貴下賤，所行教化，不為妄動，故往吉而得志也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：不耕穫，未富也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：不耕穫，未富也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：不耕穫，未富也。",
            "children": [
              {
                "type": "注",
                "text": "未者，非必之辭。臨卦曰：未順命是也。不耕而穫，不菑而畬，因其事之當然，既耕則必有穫，既菑則必成畬，非必以穫畬之富而為也。其始耕菑，乃設心在於求穫畬，是以其富也。心有欲而為者則妄也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：不耕穫，未富也。",
            "children": [
              {
                "type": "注",
                "text": "富，如「非富天下」之「富」。言非計其利而為之也。"
              }
            ]
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：不耕穫，未富也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「不耕穫不菑畬」者，六二處中得位，盡於臣道，不敢創首，唯守其終，猶若田農不敢發首而耕，唯在後獲刈而已。不敢菑發新田，唯治其畬熟之地，皆是不為其初而成其末，猶若為臣之道，不為事始而代君有終也。則「利有攸往」者，為臣如此，則利有攸往，若不如此，則往而无利也。"
                  },
                  {
                    "type": "句",
                    "value": "《象》曰「不耕穫，未富也」者，釋「不耕而穫」之義。不敢前耕，但守後穫者，未敢以耕，耕之與獲，俱為己事。唯為後穫，不敢先耕事。既闕初，不擅其美，故云未富也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：行人得牛，邑人災也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：行人得牛，邑人災也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：行人得牛，邑人災也。",
            "children": [
              {
                "type": "注",
                "text": "行人得牛，乃邑人之災也。有得則有失，何足以為得乎。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：行人得牛，邑人災也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：行人得牛，邑人災也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「无妄之災，或繫之牛。行人之得，邑人之災」者，无妄之世，邪道不行。六三陰居陽位，失其正道，行違謙順而乖臣範，故无妄之所以為災矣。牛者稼穡之資。六三僣為耕事，行唱始之道，而為不順王事之行，故有司或繫其牛，制之使不妄造，故曰「或繫之牛」也。行人者，有司之義也。有司繫得其牛，是行人制之得功，故曰「行人之得」。彼居三者，是處邑之人僣為耕事，受其災罰，故曰「行人之得，邑人之災」也。"
                  },
                  {
                    "type": "句",
                    "value": "《象》曰「行人得牛，邑人災也」者，釋「行人之得」義也。以行人所得，謂得牛也。此則得牛，彼則為災，故云「邑人災」也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：可貞无咎，固有之也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：可貞无咎，固有之也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：可貞无咎，固有之也。",
            "children": [
              {
                "type": "注",
                "text": "貞固守之則无咎也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：可貞，无咎，固有之也。",
            "children": [
              {
                "type": "注",
                "text": "有，猶守也。"
              }
            ]
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：可貞无咎，固有之也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「可貞，无咎」者，以陽居陰，以剛乘柔，履於謙順，上近至尊，可以任正，固有所守而无咎，故曰可貞无咎也。"
                  },
                  {
                    "type": "句",
                    "value": "《象》曰「可貞无咎，固有之也」者，釋「可貞无咎」之義。所以可執貞正，言堅固有所執守，故曰无咎也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：无妄之藥，不可試也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：无妄之藥，不可試也。",
            "children": [
              {
                "type": "注",
                "text": "藥攻有妄者也，而反攻无妄，故不可試也。"
              }
            ]
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：无妄之藥，不可試也。",
            "children": [
              {
                "type": "注",
                "text": "人之有妄，理必修改，既无妄矣，復藥以治之，是反為妄也。其可用乎，故云不可試也。試，暫用也，猶曰少嘗之也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：无妄之藥，不可試也。",
            "children": [
              {
                "type": "注",
                "text": "既已无妄而復藥之，則反為妄而生疾矣。試，謂少嘗之也。"
              }
            ]
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：无妄之藥，不可試也。",
            "children": [
              {
                "type": "注",
                "text": "藥攻有妄者也，而反攻无妄，故不可試也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「无妄之疾」者，凡禍疾所起，由有妄而來。今九五居得尊位，為无妄之主，下皆无妄，而偶然有此疾害，故云「无妄之疾」也。「勿藥有喜」者，若疾自己招，或寒暑飲食所致，當須治療。若其自然之疾，非己所致，疾當自損，勿須藥療而有喜也。此假病象以喻人事，猶若人主而剛正自脩，身无虛妄，下亦无虛妄，而遇逢凶禍，若堯、湯之厄，災非己招，但順時脩德，勿須治理，必欲除去，不勞煩天下，是有喜也。然堯遭洪水，使鯀、禹治之者，雖知災未可息，必須順民之心。鯀之不成，以災未息也。禹能治救，災欲盡也，是亦自然之災，勿藥有喜之義也。"
                  },
                  {
                    "type": "句",
                    "value": "《象》曰「无妄之藥，不可試也」者，解「勿藥有喜」之義。若有妄致疾，其藥可用。若身既无妄，自然致疾，其藥不可試也。若其試之，恐更益疾也。言非妄有災，不可治也，若必欲治之，則勞煩於下，害更甚也。此非直施於人主，至於凡人之事，亦皆然也。若己之无罪，忽逢禍患，此乃自然之理，不須憂勞救護，亦恐反傷其性。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：无妄之行，窮之災也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：无妄之行，窮之災也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：无妄之行，窮之災也。",
            "children": [
              {
                "type": "注",
                "text": "无妄既極，而復加進，乃為妄矣。是窮極而為災害也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：无妄之行，窮之災也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：无妄之行，窮之災也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：處不可妄之極，唯宜靜保其身。若動行，必有災眚，无所利也。位處窮極，動則致災。故《象》云：「无妄之行，窮之災也。」"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "无妄，《序卦》：復則不妄矣，故受之以无妄。復者反於道也，既復於道則合正理而无妄，故復之後，受之以无妄也。為卦乾上震下，震動也，動以天為无妄，動以人欲則妄矣，无妄之義大矣哉。"
      }
    ]
  ]
}