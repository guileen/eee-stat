{
  "name": "大畜",
  "down": "乾",
  "up": "艮",
  "guaci": {
    "jijie": [
      {
        "type": "句",
        "value": "大畜，利貞。",
        "children": [
          {
            "type": "释文",
            "text": "大畜本又作蓄。 "
          }
        ]
      },
      {
        "type": "句",
        "value": "不家食，吉。利涉大川。"
      }
    ],
    "wangzhu": [
      {
        "type": "句",
        "value": "大畜， 利貞。不家食，吉。利涉大川。"
      }
    ],
    "ycz": [
      {
        "type": "句",
        "value": "大畜，利貞，不家食，吉，利涉大川。",
        "children": [
          {
            "type": "注",
            "text": "莫大於天，而在山中。艮在上而止乾於下，接蘊畜至大之象也。在人，為學術道德充積於內，乃所畜之大也，凡所畜聚皆是專言其大者。人之蘊畜宜得正道，故云利貞。若夫異端偏學，所畜至多而不正者，固有矣。既道德充積於內，宜在上位以享天祿，施為於天下則不獨於一身之吉，天下之吉也。若窮處而自食於家，道之否也，故不家食則吉。所畜既大，宜施之於時，濟天下之艱險，乃大畜之用也，故利涉大川，此只據大畜之義而言，彖更以卦之才德而言，諸爻則惟有止畜之義，蓋易體道，隨宜取明且近者。"
          }
        ]
      }
    ],
    "zx": [
      {
        "type": "句",
        "value": "大畜，利貞。不家食，吉，利涉大川。",
        "children": [
          {
            "type": "注",
            "text": "畜，敕六反。大，陽也。以艮畜乾，又畜之大者也。又以內乾剛健，外艮篤實輝光，是以能日新其德，而為畜之大也。以卦變言，此卦自需而來，九自五而上，以卦體言，六五尊而尚之，以卦德言，又能止健。皆非大正不能。故其占為利貞而不家食吉也。又六五下應於乾，為應乎天，故其占又為利涉大川也。不家食，謂食祿於朝，不食於家也。"
          }
        ]
      }
    ],
    "zhengyi": [
      {
        "type": "句",
        "value": "大畜，利貞。不家食，吉。利涉大川。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：謂之大畜者，乾健上進，艮止在上，止而畜之，能畜止剛健，故曰大畜。《彖》云「能止健，大正也」，是能止健，故為大畜也。小畜則巽在乾上，以其巽順，不能畜止乾之剛，故云小畜也。此則艮能止之，故為大畜也。利貞者，人能止健，非正不可，故利貞也。「不家食吉」者，已有大畜之資，當須養贍賢人，不使賢人在家自食，如此乃吉也。「利涉大川」者，豐則養賢，應於天道，不憂險難，故利涉大川。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：大畜剛健，篤實輝光，日新其德，",
          "children": [
            {
              "type": "释文",
              "text": "大畜剛健絕句。煇音輝。光絕句。日新其德，鄭以日新絕句，其德連下句。"
            }
          ]
        },
        {
          "type": "句",
          "value": "剛上而尚賢。能止健，大正也。"
        },
        {
          "type": "句",
          "value": "不家食吉，養賢也。",
          "children": [
            {
              "type": "集解",
              "list": [
                {
                  "text": "鄭康成曰：自九三至上九有頤象，居外是不家（食）吉而養賢。",
                  "book": "［禮記疏］"
                }
              ]
            }
          ]
        },
        {
          "type": "句",
          "value": "利涉大川，應乎中也。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：大畜，剛健篤實，輝光日新其德，",
          "children": [
            {
              "type": "注",
              "text": "凡物既厭而退者弱也，既榮而隕者薄也。夫能輝光日新其德者，唯剛健篤實也。"
            }
          ]
        },
        {
          "type": "句",
          "value": "剛上而尚賢。",
          "children": [
            {
              "type": "注",
              "text": "謂上九也。處上而大通，剛來而不距，尚賢之謂也。"
            }
          ]
        },
        {
          "type": "句",
          "value": "能止健，大正也。",
          "children": [
            {
              "type": "注",
              "text": "健莫過乾，而能止之，非夫大正，未之能也。"
            }
          ]
        },
        {
          "type": "句",
          "value": "不家食吉，養賢也。利涉大川，應乎天也。",
          "children": [
            {
              "type": "注",
              "text": "有大畜之實，以之養賢，令賢者不家食，乃吉也。尚賢制健，大正應天，不憂險難，故利涉大川也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：大畜，剛健篤實，輝光日新其德。",
          "children": [
            {
              "type": "注",
              "text": "以卦之才德而言也。乾體剛健，艮體篤實。人之才剛健篤實，則所畜能大充實而有輝光，畜之不已，則其德日新也。"
            }
          ]
        },
        {
          "type": "句",
          "value": "剛上而尚賢，能止健，大正也。",
          "children": [
            {
              "type": "注",
              "text": "剛上，陽居上也。陽剛居尊位之上，為尚賢之義。止居健上，為能止健之義。止乎健者，非大正則安能以剛陽在上，與尊尚賢德，能止至健，皆大正之道也。"
            }
          ]
        },
        {
          "type": "句",
          "value": "不家食吉，養賢也；利涉大川，應乎天也。",
          "children": [
            {
              "type": "注",
              "text": "大畜之人，所宜施其所畜以濟天下，故不食於家則吉，謂居天位、享天祿也。國家養賢，賢者得行其道也。利涉大川，謂大有蘊畜之人，宜濟天下之艱險也。彖更發明卦才云，所以能涉大川者，以應乎天也。六五君也，下應乾之中爻，乃大畜之君應乾而行也，所行能應乎天，无艱險之不可濟，況其他乎。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：大畜，剛健篤實輝光，日新其德。",
          "children": [
            {
              "type": "注",
              "text": "以卦德釋卦名義。"
            }
          ]
        },
        {
          "type": "句",
          "value": "剛上而尚賢，能止健，大正也。",
          "children": [
            {
              "type": "注",
              "text": "以卦變、卦體、卦德釋卦辭。"
            }
          ]
        },
        {
          "type": "句",
          "value": "不家食，吉，養賢也。",
          "children": [
            {
              "type": "注",
              "text": "亦取尚賢之象。"
            }
          ]
        },
        {
          "type": "句",
          "value": "利涉大川，應乎天也。",
          "children": [
            {
              "type": "注",
              "text": "亦以卦體而言。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：大畜，剛健篤實，輝光日新其德。",
          "children": [
            {
              "type": "注",
              "text": "凡物既厭而退者弱也，既榮而隕者薄也。夫能輝光日新其德者，唯剛健篤實也。"
            }
          ]
        },
        {
          "type": "句",
          "value": "剛上而尚賢，",
          "children": [
            {
              "type": "注",
              "text": "謂上九也。處上而大通，剛來而不距，尚賢之謂也。"
            }
          ]
        },
        {
          "type": "句",
          "value": "能止健，大正也。",
          "children": [
            {
              "type": "注",
              "text": "健莫過乾，而能止之，非夫大正，未之能也。"
            }
          ]
        },
        {
          "type": "句",
          "value": "不家食吉，養賢也。利涉大川，應乎天也。",
          "children": [
            {
              "type": "注",
              "text": "有大畜之實，以之養賢，令賢者不家食，乃吉也。尚賢制健，大正應天，不憂險難，故利涉大川也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：言「大畜剛健篤實」者，此釋大畜之義，剛健謂乾也。乾體剛性健，故言剛健也。篤實，謂艮也。艮體靜止，故稱篤實也。「輝光日新其德」者，以其剛健篤實之故，故能輝耀光榮，日日增新其德。若无剛健，則劣弱也，必既厭而退。若无篤實，則虛薄也，必既榮而隕，何能久有輝光，日新其德乎？"
                }
              ]
            }
          ]
        },
        {
          "type": "句",
          "value": "「剛上而尚賢」者，剛上謂上九也。乾剛向上，上九不距，是貴尚賢也。"
        },
        {
          "type": "句",
          "value": "「能止健，大正也」者，釋利貞義。所以艮能止乾之健者，德能大正，故能止健也。"
        },
        {
          "type": "句",
          "value": "「不家食吉，養賢」者，釋「不家食吉」，所以不使賢者在家自食而獲吉也。以在上有大畜之實，養此賢人，故不使賢者在家自食也。"
        },
        {
          "type": "句",
          "value": "「利涉大川應乎天」者，以貴尚賢人，大正應天，可踰越險難，故利涉大川也。"
        },
        {
          "type": "句",
          "value": "注「凡物」至「篤實也」。　正義曰：「凡物既厭而退者弱也」者，釋《經》剛健也。若不剛健，則見厭被退。能剛健，則所為日進，不被厭退也。「既榮而隕者薄也」者，釋《經》篤實也。凡物暫時榮華而即損落者，由體質虛薄也。若能篤厚充實，則恒保榮美，不有損落也。"
        },
        {
          "type": "句",
          "value": "注「謂上」至「之謂也」。　正義曰：「謂上九也」者，言上九之德，見乾之上進而不距逆，是貴尚賢也。「處上而大通」者，釋上九「何天之衢亨」，是處上通也。既處於上，下應於天，有大通之德也。「剛來而不距」者，以有大通，既見乾來而不距逆，是尚賢之義也。"
        },
        {
          "type": "句",
          "value": "注「有大畜」至「大川也」。　正義曰：「尚賢制健」者，謂上九剛來不距，尚賢之謂也。艮能畜剛，制健之謂也。故上《經》云「剛上而尚賢」。王《注》云：「謂上九也。」又云：「能止健，大正也。」王《注》云：「健莫過乾，而能止之，非夫大正，未之能也。」則是全論艮體。「明知尚賢」，謂上九也。制健謂艮體也。「大正應天」者，謂艮也。故前文云：「能止健，大正也。」止健是艮也，應天者，上體之艮，應下體之乾，故稱應天也。此取上卦、下卦而相應，非謂一陰一陽而相應也。"
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，有厲，利已。",
            "children": [
              {
                "type": "释文",
                "text": "利已，夷止反，或音紀，姚同。 "
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，有厲，利已。",
            "children": [
              {
                "type": "注",
                "text": "四乃畜己，未可犯也。故進則有厲，已則利也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九，有厲，利已。",
            "children": [
              {
                "type": "注",
                "text": "大畜艮止，畜乾也，故乾三爻皆取被止為義，艮三爻皆取止之為義。初以陽剛又健體而居下，必上進者也。六四在上，畜止於己，安能敵在上得位之勢。若犯之而進，則有危厲，故利在己而不進也。在他卦則四與初為正應，相援者也。在大畜，則相應乃為相止畜，上與三皆陽，則為合志，蓋陽皆上進之物，故有同志之象，而无相止之義。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，有厲，利已。",
            "children": [
              {
                "type": "注",
                "text": "已，夷止反。乾之三陽，為艮所止，故內外之卦，各取其義。初九為六四所止，故其占往則有危，而利於止也。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，有厲，利已。",
            "children": [
              {
                "type": "注",
                "text": "四乃畜己，未可犯也。故進則有厲，已則利也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，輿說輹。",
            "children": [
              {
                "type": "释文",
                "text": "輿本或作轝，音同。輹，音服，又音福，蜀才本同，或作輻，一云車旁作复，音福，車下縛也，作畐者音福，老子所云三十輻共一轂是也。"
              },
              {
                "type": "集解",
                "list": [
                  {
                    "text": "馬融曰：說解也。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "九二，輿說輹。",
            "children": [
              {
                "type": "注",
                "text": "五處畜盛，未可犯也，遇斯而進，故輿說輹也。居得其中，能以其中，不為馮河，死而无悔，遇難能止，故无尤也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二，輿說輹。",
            "children": [
              {
                "type": "注",
                "text": "二為六五所畜止，勢不可進也。五據在上之勢，豈可犯也。二雖剛健之體，然其處得中道，故進止无失，雖志於進，度其勢之不可，則止而不行。如車輿脫去輪輹，謂不行也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "九二，輿說輹。",
            "children": [
              {
                "type": "注",
                "text": "說，吐活反。輹，音服，又音福。九二亦為六五所畜。以其處中，故能自止而不進，有此象也。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，輿說輹。",
            "children": [
              {
                "type": "注",
                "text": "五處畜盛，未可犯也。遇斯而進，故輿說輹也。居得其中，能以其中不為馮河，死而无悔，遇難能止，故无尤也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "九三，良馬逐，利艱貞，吉。日閑輿衛，利有攸往。",
            "children": [
              {
                "type": "释文",
                "text": "良馬逐如字，鄭本作逐逐，一音冑。曰音越，鄭人實反。"
              },
              {
                "type": "集解",
                "list": [
                  {
                    "text": "馬融曰：閑，習也。",
                    "book": "［釋文］"
                  },
                  {
                    "text": "　鄭康成曰：逐逐，兩馬走也。閑，習也。日習車徙也。　姚信曰：逐逐，疾並驅之貌。　劉氏曰：曰猶言也。",
                    "book": "［并同］"
                  }
                ]
              }
            ]
          },
          {
            "type": "句",
            "value": " 《象》曰：利有攸往，上合志也。"
          },
          {
            "type": "句",
            "value": " 六四，童牛之牯，元吉。",
            "children": [
              {
                "type": "释文",
                "text": "牯，《九家》作告。［按］《說文》引作僮牛之告。"
              },
              {
                "type": "集解",
                "list": [
                  {
                    "text": " 鄭康成曰：巽為木，互體震，震為牛之足，足在艮體之中，艮為手，持木以就足，是施牯。",
                    "book": "［周禮疏］"
                  },
                  {
                    "text": "　陸績曰：牯當作角。",
                    "book": "［釋文］"
                  },
                  {
                    "text": "　劉氏曰：童妾也，牯之言角也。",
                    "book": "［同］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "九三，良馬逐，利艱貞。曰閑輿衛，利有攸往。",
            "children": [
              {
                "type": "注",
                "text": "凡物極則反，故畜極則通。初二之進，值於畜盛，故不可以升。至於九三，升于上九，而上九處天衢之亨，塗徑大通，進无違距，可以馳騁，故曰良馬逐也。履當其位，進得其時，在乎通路*，不憂險厄，故利艱貞也。閑，閡也。衛，護也。進得其時，雖涉艱難而无患也，輿雖遇閑而故衛也。與上合志，故利有攸往也。"
              }
            ]
          },
          {
            "type": "句",
            "value": "*或作「之乎通路」。"
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "九三，良馬逐，利艱貞。曰閑輿衛，利有攸往。",
            "children": [
              {
                "type": "注",
                "text": "三剛健之極，而上九之陽亦上進之物，又處畜之極而思變也，與三乃不相畜而志同，相應以進者也。三以剛健之才而在上者，與合志而進，其進如良馬之馳逐，言其速也。雖其進之勢，速不可恃，其才之健與上之應，而忘備與慎也，故宜艱難其事，而由貞正之道。輿者，用行之物。衛者，所以自防。當自日常閑習，其車輿與其防衛，則利有攸往矣。三乾體而居正，能貞者也。當其銳進，故戒以知難與不失其貞也，志既銳於進，雖剛明有時，而失不得不戒也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "九三，良馬逐，利艱貞，曰閑輿衛，利有攸往。",
            "children": [
              {
                "type": "注",
                "text": "三以陽居健極，上以陽居畜極，極而通之時也。又皆陽爻，故不相畜而俱進，有良馬逐之象焉。然過剛銳進，故其占必戒以艱貞閑習，乃利於有往也。曰，當為日月之日。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "九三，良馬逐，利艱貞。曰閑輿衛，利有攸往。",
            "children": [
              {
                "type": "注",
                "text": "凡物極則反，故畜極則通。初二之進，值於畜盛，故不可以升。至於九三，升于上九，而上九處天衢之亨，塗徑大通，進无違距，可以馳騁，故曰良馬逐也。履當其位，進得其時，之乎通路*，不憂險厄，故利艱貞也。閑，閡也。衛，護也。進得其時，雖涉艱難而无患也，輿雖遇閑而故衛也。與上合志，故利有攸往也。"
              }
            ]
          },
          {
            "type": "句",
            "value": "*應作「在乎通路」。"
          }
        ]
      }
    },
    {
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，童牛之牿，元吉。",
            "children": [
              {
                "type": "注",
                "text": "處艮之始，履得其位，能止健初。距不以角，柔以止剛，剛不敢犯，抑銳之始。以息強爭，豈唯獨利，乃將有喜也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四，童牛之牿，元吉。",
            "children": [
              {
                "type": "注",
                "text": "以位而言，則四下應於初，畜初者也。初居最下，陽之微者，微而畜之則易制，猶童牛而加牿，大善而吉也。概論畜道，則四艮體，居上位而得正，是以正德居大臣之位，當畜之任者也。大臣之任，上畜止人君之邪心，下畜止天下之惡人，人之惡止於初，則易既盛而後禁，則扞格而難勝，故上之惡既甚，則雖聖人救之，不能免違拂。下之惡既甚，則雖聖人治之，不能免刑戮，莫若止之於初，如童牛而加牿，則元吉也。牛之性，觝觸以角，故牿以制之。若童犢始角而加之以牿，使觝觸之性不發，則易而无傷。以況六四，能畜止上下之惡於未發之前，則大善之吉也。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，童牛之牿，元吉。",
            "children": [
              {
                "type": "注",
                "text": "牿，古毒反。童者，未角之稱。牿，施橫木於牛角，以防其觸。《詩》所謂「楅衡」者也。止之於未角之時，為力則易，大善之吉也。故其象占如此。《學記》曰：「禁於未發之謂豫。」正此意也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，童牛之牿，元吉。",
            "children": [
              {
                "type": "注",
                "text": "處艮之始，履得其位，能止健初，距不以角，柔以止剛，剛不敢犯。抑銳之始，以息強爭，豈唯獨利，乃將有喜也。"
              }
            ]
          }
        ]
      }
    },
    {
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，豶豕之牙，吉。",
            "children": [
              {
                "type": "注",
                "text": "豕牙橫猾，剛暴難制之物，謂二也。五處得尊位，為畜之主。二剛而進，能豶其牙，柔能制健，禁暴抑盛，豈唯能固其位，乃將有慶也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，豶豕之牙，吉。",
            "children": [
              {
                "type": "注",
                "text": "六五居君位，止畜天下之邪惡。夫以億兆之眾，發其邪欲之心，人君欲力以制之，雖密法嚴刑，不能勝也。夫物有總攝，事有機會，聖人操得其要，則視億兆之心猶一心，道之斯行，止之則戢，故不勞而治，其用若豕之牙也。豕，剛躁之物，而牙為猛利，若強制其牙，則用力勞而不能止其躁猛，雖縶之維之，不能使之變也。若豶去其勢，則牙雖存而剛躁自止，其用如此，所以吉也。君子發豶豕之義，知天下之惡，不可以力制也，則察其機，持其要，塞絕其本原，故不假刑法嚴峻而惡自止也。且如止盜，民有欲心，見利則動，茍不知教，而迫於飢寒，雖刑殺日施，其能勝億兆利欲之心乎。聖人則知所以止之之道，不尚威刑，而修政教，使之有農桑之業，知廉恥之道，雖賞之不竊矣。故止惡之道在知其本、得其要而已，不嚴刑於彼，而修政於此，是猶患豕牙之利，不制其牙而豶其勢也。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，豶豕之牙，吉。",
            "children": [
              {
                "type": "注",
                "text": "豶，符云反。陽已進而止之，不若初之易矣。然以柔居中而當尊位，是以得其機會而可制。故其象如此。占雖吉，而不言元也。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，豶豕之牙，吉。",
            "children": [
              {
                "type": "注",
                "text": "豕牙橫猾，剛暴難制之物，謂二也。五處得尊位，為畜之主。二剛而進，能豶其牙，柔能制健，禁暴抑盛，豈唯能固其位，乃將有慶也！"
              }
            ]
          }
        ]
      }
    },
    {
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，何天之衢，亨。",
            "children": [
              {
                "type": "注",
                "text": "處畜之極，畜極則通，大畜以至於大亨之時。何，辭也。猶云何畜，乃天之衢亨也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九，何天之衢亨。",
            "children": [
              {
                "type": "注",
                "text": "予聞之胡先生曰：天之衢亨，誤加何字。事極則反，理之常也，故畜極而亨。小畜畜之小，故極而成大畜，畜之大，故極而散。極既當變，又陽性上行，故遂散也。天衢，天路也，謂虛空之中，雲氣飛鳥往來，故謂之天衢。天衢之亨，謂其亨通曠闊，无有蔽阻也。在畜道則變矣。變而亨，非畜道之亨也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上九，何天之衢，亨。",
            "children": [
              {
                "type": "注",
                "text": "何天之衢，言何其通達之甚也。畜極而通，豁達无礙，故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，何天之衢，亨。",
            "children": [
              {
                "type": "注",
                "text": "處畜之極，畜極則通，大畜以至於大亨之時。何，辭也，猶云何畜，乃天之衢亨也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：天在山中，大畜。君子以多識前言往行，以畜其德。",
          "children": [
            {
              "type": "释文",
              "text": "多識如字，又音試，劉作志。 "
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：天在山中，大畜，君子以多識前言往行，以畜其德。",
          "children": [
            {
              "type": "注",
              "text": "物之可畜於懷，令德不散盡於此也。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：天在山中，大畜。君子以多識前言往行，以畜其德。",
          "children": [
            {
              "type": "注",
              "text": "天為至大，而在山之中，所畜至大之象。君子觀象以大其蘊畜，人之蘊畜由學而大，在多聞前古聖賢之言與行，考跡以觀其用，察言以求其心，識而得之，以畜成其德，乃大畜之義也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：天在山中，大畜，君子以多識前言往行，以畜其德。",
          "children": [
            {
              "type": "注",
              "text": "天在山中，不必實有是事，但以其象言之耳。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：天在山中，大畜。君子以多識前言往行，以畜其德。",
          "children": [
            {
              "type": "注",
              "text": "物之可畜於懷，令德不散，盡於此也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「天在山中」者，欲取德積於身中，故云天在山中也。「君子以多識前言往行，以畜其德」者，君子則此大畜，物既大畜，德亦大畜，故多記識前代之言，往賢之行，使多聞多見，以畜積己德，故云以畜其德也。"
                },
                {
                  "type": "句",
                  "value": "注「物之」至「於此也」。　正義曰：物之可畜於懷，令其道德不有棄散者，唯貯藏前言往行於懷，可以令德不散也。唯此而已，故云盡於此也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：有厲利已，不犯災也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：有厲利已，不犯災也。",
            "children": [
              {
                "type": "注",
                "text": "處健之始，未果其健者，故能利已。"
              }
            ]
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：有厲利已，不犯災也。",
            "children": [
              {
                "type": "注",
                "text": "有危則宜已，不可犯災，危而行也，不度其勢而進，有災必矣。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：有厲，利已，不犯災也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：有厲利已，不犯災也。",
            "children": [
              {
                "type": "注",
                "text": "處健之始，未果其健者，故能利已。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「有厲利已」者，初九雖有應於四，四乃抑畜於己。己今若往，則有危厲。唯利休已，不須前進，則不犯禍凶也。故《象》云「不犯災也」。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：輿說輹，中无尤也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：輿說輹，中无尤也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：輿說輹，中无尤也。",
            "children": [
              {
                "type": "注",
                "text": "輿說輹而不行者，蓋其處得中道，動不失宜，故无過尤也。善莫善於剛中柔中者，不至於過柔耳。剛中，中而才也。初九處不得中，故戒以有危，宜已。二得中，進止自无過差，故但言輿說輹，謂其能不行也，不行則无尤矣。初與二，乾體剛健，而不足以進。四與五，陰柔而能止。時之盛衰，勢之強弱，學易者所宜深識也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：輿說輹，中无尤也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：輿說輹，中无尤也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：九二雖與六五相應，五處畜盛，未可犯也。若遇斯而進，則輿說其輹，車破敗也。以其居中，能遇難而止，則无尤過，故《象》云「中无尤」也。以其居中能自止息，故无尤也。此輿說輹，亦假象以明人事也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：六四元吉，有喜也。"
          },
          {
            "type": "句",
            "value": "六五，豶豕之牙，吉。",
            "children": [
              {
                "type": "释文",
                "text": "之牙，徐五加反。"
              },
              {
                "type": "集解",
                "list": [
                  {
                    "text": "鄭康成曰：牙讀為互。",
                    "book": "［釋文］"
                  },
                  {
                    "text": "　劉氏曰：豕去勢曰豶。",
                    "book": "［同］"
                  },
                  {
                    "text": "　陸希聲同劉氏。",
                    "book": "［撮要］"
                  },
                  {
                    "text": "　褚氏曰：豶，除也，除其牙也。",
                    "book": "［疏］"
                  }
                ]
              }
            ]
          },
          {
            "type": "句",
            "value": "《象》曰：六五之吉，有慶也。"
          },
          {
            "type": "句",
            "value": "上九，何天之衢，享。",
            "children": [
              {
                "type": "释文",
                "text": "何天音河，梁武帝音賀。"
              },
              {
                "type": "集解",
                "list": [
                  {
                    "text": "馬融曰：四達謂之衢。",
                    "book": "［釋文］"
                  },
                  {
                    "text": "　鄭康成曰：艮為手，手上肩也。乾為首，首肩之間，荷物處。乾為天，艮為徑路，天衢象也。",
                    "book": "［後漢書注］"
                  },
                  {
                    "text": "　又曰：人君在上位，負荷天之大道。",
                    "book": "［文選注］"
                  }
                ]
              }
            ]
          },
          {
            "type": "句",
            "value": "《象》曰：何天之衢，道大行也。",
            "children": [
              {
                "type": "集解",
                "list": [
                  {
                    "text": "何氏曰：天衢既通，道乃大亨。",
                    "book": "［疏］"
                  }
                ]
              }
            ]
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：利有攸往，上合志也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：利有攸往，上合志也。",
            "children": [
              {
                "type": "注",
                "text": "所以利有攸往者，以與在上者合志也。上九陽性上進，且畜已極，故不下畜三，而與合志上進也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：利有攸往，上合志也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：利有攸往，上合志也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「九三良馬逐」者，初二之進，值於畜盛，不可以升。至於九三，升于上九，而上九處天衢之亨，塗徑大通，進无違距，故九三可以良馬馳逐也。利艱貞者，履當其位，進得其時，在乎通路，不憂險厄，故宜利艱難而貞正也。若不值此時，雖平易守正而尚不可，況艱難而欲行正乎？「曰閑輿衛」者，進得其時，涉難无患，雖曰有人欲閑閡車輿，乃是防衛見護也，故云「曰閑輿衛」也。「利有攸往」者，與上合志，利有所往，故《象》曰「上合志」也。 "
                  }
                ]
              }
            ]
          }
        ]
      }
    },
    {
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：六四元吉，有喜也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：六四元吉，有喜也。",
            "children": [
              {
                "type": "注",
                "text": "天下之惡已盛而止之，則上勞於禁制，而下傷於刑誅，故畜止於微小之前，則大善而吉。不勞而无傷，故可喜也。四之畜初是也，上畜亦然。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：六四元吉，有喜也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：六四元吉，有喜也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：童牛之牿者，處艮之始，履得其位，能抑止剛健之初。距此初九，不須用角，故用童牛牿止其初也。元吉者，柔以止剛，剛不敢犯，以息彊爭，所以大吉而有喜也，故《象》云「元吉，有喜也。」"
                  }
                ]
              }
            ]
          }
        ]
      }
    },
    {
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：六五之吉，有慶也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：六五之吉，有慶也。",
            "children": [
              {
                "type": "注",
                "text": "在上者不知止惡之方，嚴刑以敵民欲，則其傷甚而无功。若知其本，制之有道，則不勞无傷而俗革，天下之福慶也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：六五之吉，有慶也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：六五之吉，有慶也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：豶豕之牙者，豕牙謂九二也。二既剛陽，似豕牙之橫猾。九二欲進，此六五處得尊位，能豶損其牙，故云豶豕之牙。柔能制剛，禁暴抑盛，所以吉也。非唯獨吉，乃終久有慶。故《象》云「六五之吉，有慶也」。"
                  },
                  {
                    "type": "句",
                    "value": "注「豕牙」至「有慶」也。　正義曰：能豶其牙者，觀《注》意則豶是禁制損去之名。褚氏云：「豶除也。除其牙也。」然豶之為除，《爾雅》无訓。案《爾雅》云：「豶，大防。」*則豶是隄防之義。此「豶其牙」，謂防止其牙。古字假借，雖豕傍土邊之異，其義亦通。豶其牙，謂止其牙也。"
                  }
                ]
              }
            ]
          },
          {
            "type": "句",
            "value": "*按：「豶，大防」，應作「墳，大防」。"
          }
        ]
      }
    },
    {
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：何天之衢，道大行也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：何天之衢，道大行也。",
            "children": [
              {
                "type": "注",
                "text": "何以謂之天衢，以其无止礙，道路大通行也。以天衢非常語，故象特設問曰，何謂天之衢，以道路大通行，取空豁之狀也。以象有何字，故爻下亦誤加之。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：何天之衢，道大行也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：何天之衢，道大行也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「何天之衢亨」者，何謂語辭，猶云何畜也。處畜極之時，更何所畜？乃天之衢亨，无所不通也。故《象》云：「何天之衢，道大行也」。何氏云：「天衢既通，道乃大亨。」"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "大畜，《序卦》：有无妄然後可畜，故受之以大畜。无妄則為有實，故可畜聚，大畜所以次无妄也。為卦艮上乾下，天而在於山中，所畜至大之象。畜為畜止，又為畜聚。止則聚矣，取天在山中之象，則為蘊畜。取艮之止，乾則為畜止，止而後有積，故止為畜義。"
      }
    ]
  ]
}