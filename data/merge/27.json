{
  "name": "頤",
  "down": "震",
  "up": "艮",
  "guaci": {
    "jijie": [
      {
        "type": "句",
        "value": "頤，貞吉。",
        "children": [
          {
            "type": "释文",
            "text": "頤，此篆文字也。"
          },
          {
            "type": "集解",
            "list": [
              {
                "text": "陸希聲曰：頤大過與諸卦不同。大過從頤來，六爻皆相變，故卦有反合，爻有升降，所以明天人之理焉，故徵象會意，必本於此。",
                "book": "［漢上圖］"
              }
            ]
          }
        ]
      },
      {
        "type": "句",
        "value": " 觀頤，自求口實。"
      }
    ],
    "wangzhu": [
      {
        "type": "句",
        "value": "頤，貞吉。觀頤，自求口實。"
      }
    ],
    "ycz": [
      {
        "type": "句",
        "value": "頤，貞吉，觀頤，自求口實。",
        "children": [
          {
            "type": "注",
            "text": "頤之道以正則吉也。人之養身養德養人、養於人，皆以正道則吉也。天地造化養育萬物，各得其宜者，亦正而已矣。觀頤自求口實，觀人之所頤與其自求口實之道，則善惡吉凶可見矣。"
          }
        ]
      }
    ],
    "zx": [
      {
        "type": "句",
        "value": "頤，貞吉。觀頤，自求口實。",
        "children": [
          {
            "type": "注",
            "text": "頤，以之反。頤，口旁也。口食物以自養，故為養義。為卦上下二陽，內含四陰，外實內虛，上止下動，為頤之象，養之義也。貞吉者，占者得正則吉。觀頤，謂觀其所養之道。自求口實，謂觀其所以養身之術。皆得正則吉也。"
          }
        ]
      }
    ],
    "zhengyi": [
      {
        "type": "句",
        "value": "頤，貞吉。觀頤，自求口實。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：「頤貞吉」者，於頤養之世，養此貞正，則得吉也。「觀頤」者，頤，養也，觀此聖人所養物也。「自求口實」者，觀其自養，求其口中之實也。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：頤貞吉，養正則吉也。觀頤，觀其所養也。自求口實，觀其自養也。"
        },
        {
          "type": "句",
          "value": "天地養萬物，聖人養賢以及萬民。頤之時大矣哉。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：頤，貞吉，養正則吉也。 觀頤，觀其所養也。自求口實，觀其自養也。天地養萬物，聖人養賢以及萬民，頤之時大矣哉！"
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "《彖》曰：頤，貞吉，養正則吉也。觀頤，觀其所養也；自求口實，觀其自養也。",
          "children": [
            {
              "type": "注",
              "text": "貞吉，所養者正則吉也。所養謂所養之人與養之之道。自求口實謂其自求養身之道，皆以正則吉也。"
            }
          ]
        },
        {
          "type": "句",
          "value": "天地養萬物，聖人養賢以及萬民，頤之時大矣哉。",
          "children": [
            {
              "type": "注",
              "text": "聖人極言頤之道而贊其大，天地之道則養育萬物，養育萬物之道正而已矣。聖人則養賢才與之共天位，使之食天祿，俾施澤於天下，養賢以及萬民也。養賢所以養萬民也。夫天地之中，品物之眾，非養則不生，聖人裁成天地之道，輔相天地之宜以養天下，至於鳥獸草木，皆有養之之政，其道配天地，故夫子推頤之道，贊天地與聖人之功，曰頤之時大矣哉。或云義，或云用，或止云時，以其大者也。萬物之生與養，時為大，故云時。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：頤，貞吉，養正則吉也。觀頤，觀其所養也。自求口實，觀其自養也。",
          "children": [
            {
              "type": "注",
              "text": "釋卦辭。"
            }
          ]
        },
        {
          "type": "句",
          "value": "天地養萬物，聖人養賢以及萬民。頤之時大矣哉。",
          "children": [
            {
              "type": "注",
              "text": "極言養道而贊之。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：頤，貞吉，養正則吉也。觀頤，觀其所養也。自求口實，觀其自養也。天地養萬物，聖人養賢以及萬民，頤之時大矣哉！",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「頤貞吉，養正則吉」者，釋「頤貞吉」之義。頤，養也。貞，正也。所養得正，則有吉也。其養正之言，乃兼二義：一者養此賢人，是其養正，故下云「聖人養賢以及萬民」。二者謂養身得正，故《象》云「慎言語，節飲食」。以此言之，則養正之文，兼養賢及自養之義也。「觀頤觀其所養也」者，釋觀頤之義也。言在下觀視，在上頤養，所養何人，故云「觀頤，觀其所養也」。「自求口實，觀其自養」者，釋「自求口實」之義也。謂在下之人，觀此在上自求口中之實，是觀其自養，則是在下觀上，乃有二義：若所養是賢，及自養有節，則是其德盛也；若所養非賢，及自養乖度，則其德惡也。此卦之意，欲使所養得也，不欲所養失也。「天地養萬物」者，自此已下，廣言《頤卦》所養事大，故云「天地養萬物」也。「聖人養賢以及萬民」者，先須養賢，乃得養民，故云「養賢以及萬民」也。聖人但養賢人使治眾，眾皆獲安，有如虞舜六人，周武十人，漢帝張良，齊君管仲，此皆養得賢人以為輔佐，政治世康，兆庶咸說，此則「聖人養賢以及萬民」之義也。「頤之時大矣哉」者，以《彖》釋頤義，於理既盡，更无餘意，故不云義，所以直言「頤之時大矣哉」。以所養得廣，故云「大矣哉」。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，舍爾靈龜，觀我朵頤，凶。",
            "children": [
              {
                "type": "释文",
                "text": "朵，京作椯。"
              },
              {
                "type": "集解",
                "list": [
                  {
                    "text": " 鄭康成曰：朵，動也。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，舍爾靈龜，觀我朵頤，凶。",
            "children": [
              {
                "type": "注",
                "text": "朵頤者，嚼也。以陽處下，而為動始，不能令物由己養，動而求養者也。夫安身莫若不競，脩己莫若自保。守道則福至，求祿則辱來。居養賢之世，不能貞其所履，以全其德，而舍其靈龜之明兆，羨我朵頤而躁求，離其致養之至道，闚我寵祿而競進，凶莫甚焉。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九，舍爾靈龜，觀我朵頤，凶。",
            "children": [
              {
                "type": "注",
                "text": "蒙之初六，蒙者也，爻乃主發蒙而言。頤之初九亦假外而言爾，謂初也，舍爾之靈龜，乃觀我而朵頤，我對爾而設，初之所以朵頤者，四也。然非四謂之也。假設之辭爾。九陽體剛明，其才智足以養正者也。龜能咽息不食，靈龜喻其明智而可以不求養於外也。才雖如是，然以陽居動體而在頤之時，求頤人所欲也。上應於四，不能自守，志在上行，說所欲而朵頤者也。心既動，則其自失必矣。迷欲而失己，以陽而從陰，則何所不至，是以凶也。朵頤為朵動其頤頷，又人見食而欲之，則動頤垂涎，故以為象。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，舍爾靈龜，觀我朵頤，凶。",
            "children": [
              {
                "type": "注",
                "text": "舍，音捨。朵，多果反。靈龜，不食之物。朵，垂也。朵頤，欲食之貌。初九陽剛在下，足以不食，乃上應六四之陰而動於欲，凶之道也。故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，舍爾靈龜，觀我朵頤，凶。",
            "children": [
              {
                "type": "注",
                "text": "朵頤者，嚼也。以陽處下而為動始，不能令物由己養，動而求養者也。夫安身莫若不競，脩己莫若自保。守道則福至，求祿則辱來。居養賢之世，不能貞其所履以全其德，而舍其靈龜之明兆，羨我朵頤而躁求，離其致養之至道，闚我寵祿而競進，凶莫甚焉。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，顛頤，拂經于丘頤，征凶。",
            "children": [
              {
                "type": "释文",
                "text": "拂，符弗反，違也，一音敷弗反，子夏傳作弗。"
              },
              {
                "type": "集解",
                "list": [
                  {
                    "text": "子夏傳曰，弗，輔弼也。",
                    "book": "［釋文］"
                  },
                  {
                    "text": "　劉氏云：拂違也。",
                    "book": "［同］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，顛頤，拂經于丘頤，征凶。",
            "children": [
              {
                "type": "注",
                "text": "養下曰顛。拂，違也。經，猶義也。丘，所履之常也。處下體之中，无應於上，反而養初。居下不奉上而反養下，故曰「顛頤，拂經于丘」也。以此而養，未見其福也。以此而行，未見有與，故曰「頤，征凶」。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，顛頤，拂經于丘，頤，征凶。",
            "children": [
              {
                "type": "注",
                "text": "女不能自處，必從男。陰不能獨立，必從陽。二陰柔不能自養，待養於人者也。天子養天下諸侯，養一國臣，食君上之祿，民賴司牧之養，皆以上養下，理之正也。二既不能自養，必求養於剛陽，若反下求於初，則為顛倒，故云顛頤。顛則拂違經常，不可行也。若求養於丘，則往必有凶。丘在外而高之物，謂上九也。卦止二陽，既不可顛頤于初，若求頤於上九，往則有凶。在頤之時，相應則相養者也。上非其應而往求養，非道妄動，是以凶也。顛頤則拂經不獲其養爾，妄求於上，往則得凶也。今有人，才不足以自養，見在上者勢力足以養人，非其族類，妄往求之，取辱得凶必矣。六二中正，在他卦多吉，而凶何也？曰：時然也。陰柔既不足以自養，初上二爻皆非其與，故往求則悖理而得凶也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，顛頤。拂經，于丘頤，征凶。",
            "children": [
              {
                "type": "注",
                "text": "求養於初，則顛倒而違於常理，求養於上，則往而得凶。丘，土之高者，上之象也。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，顛頤，拂經于丘，頤征凶。",
            "children": [
              {
                "type": "注",
                "text": "養下曰顛。拂，違也。經猶義也。丘，所履之常也。處下體之中，无應於上，反而養初，居下不奉上而反養下，故曰「顛頤拂經于丘」也。以此而養，未見其福也；以此而行，未見有與，故曰「頤征凶」。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，拂頤，貞凶。十年勿用，无攸利。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，拂頤，貞凶，十年勿用，无攸利。",
            "children": [
              {
                "type": "注",
                "text": "履夫不正，以養於上，納上以諂者也。拂養正之義，故曰拂頤貞凶也。處頤而為此行，十年見棄者也。立行於斯，无施而利。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，拂頤，貞凶。十年勿用，无攸利。",
            "children": [
              {
                "type": "注",
                "text": "頤之道，唯正則吉。三以陰柔之質而處不中正，又在動之極，是柔邪不正而動者也。其養如此，拂違於頤之正道，是以凶也。得頤之正，則所養皆吉，求養、養人則合於義，自養則成其德。三乃拂違正道，故戒以十年勿用。十，數之終，謂終不可用，无所往而利也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，拂頤，貞凶，十年勿用，无攸利。",
            "children": [
              {
                "type": "注",
                "text": "陰柔不中正，以處動極，拂於頤矣。既拂於頤，雖正亦凶，故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，拂頤，貞凶。十年勿用，无攸利。",
            "children": [
              {
                "type": "注",
                "text": "履夫不正，以養於上，納上以諂者也。拂養正之義，故曰「拂頤貞凶」也。處頤而為此行，十年見棄者也。立行於斯，无施而利。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，顛頤，吉。虎視眈眈，其欲逐逐，无咎。",
            "children": [
              {
                "type": "释文",
                "text": "虎視，徐市志反，又常止反。耽耽，丁南反，一音大南反。逐逐如字，敦實也。子夏傳作攸攸。《志林》*云：攸當為逐。蘇林音迪，荀作悠悠，劉作跾。"
              }
            ]
          },
          {
            "type": "句",
            "value": "*按：「志林」當作「字林」。",
            "children": [
              {
                "type": "集解",
                "list": [
                  {
                    "text": "馬融曰：兌為虎。",
                    "book": "［漢上易］"
                  },
                  {
                    "text": "　又曰：耽耽，虎下視貌。",
                    "book": "［釋文］"
                  },
                  {
                    "text": "　虞翻曰：艮為虎。",
                    "book": "［漢上易］"
                  },
                  {
                    "text": "　薛氏曰：逐逐，速也。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，顛頤，吉。虎視耽耽，其欲逐逐，无咎。",
            "children": [
              {
                "type": "注",
                "text": "體屬上體，居得其位，而應於初。以上養下，得頤之義，故曰顛頤吉也。下交不可以瀆，故虎視眈眈。威而不猛，不惡而嚴。養德施賢，何可有利？故其欲逐逐，尚敦實也。脩此二者，然後乃得全其吉而无咎。觀其自養則履正，察其所養則養陽，頤爻之貴，斯為盛矣。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四，顛頤，吉，虎視眈眈，其欲逐逐，无咎。",
            "children": [
              {
                "type": "注",
                "text": "四在人上，大臣之位。六以陰居之，陰柔不足以自養，況養天下乎。初九以剛陽居下，在下之賢也。與四為應，四又柔順而正，是能順於初，賴初之養也。以上養下，則為順，今反求下之養，顛倒也，故曰顛頤。然己不勝其任，求在下之賢而順從之，以濟其事，則天下得其養而已。无曠敗之咎，故為吉也。夫居上位者，必有才德威望，為下民所尊畏，則事行而眾心服從，若或下易其上，則政出而人違，刑施而怨起，輊於陵犯亂之由也。六四雖能順從剛陽，不廢厥職，然質本陰柔，賴人以濟，人之所輕，故必養其威嚴，耽耽然如虎視，則能重其體貌，下不敢易。又從於人者必有常，若間或无繼，則其政敗矣。其欲謂所須用者，必逐逐相繼而不乏，則其事可濟。若取於人而无繼，則困窮矣。既有威嚴，又所施不窮，故能无咎也。二顛頤則拂經，四則吉，何也？曰：二在上而反求養於下，下非其所應類，故為拂經。四則居上位，以貴下賤，使在下之賢由己以行其道，上下之志相應而施於民，何吉如之。自三以下，養口體者也。四以上，養德義者也。以君而資養於臣，以上位而賴養於下，皆養德也。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，顛頤，吉。虎視耽耽，其欲逐逐，无咎。",
            "children": [
              {
                "type": "注",
                "text": "耽，都含反。柔居上而得正，所應又正，而賴其養以施於下，故雖顛而吉。虎視耽耽，下而專也。其欲逐逐，求而繼也。又能如是，則无咎矣。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，顛頤，吉。虎視耽耽，其欲逐逐，无咎。",
            "children": [
              {
                "type": "注",
                "text": "體屬上體，居得其位，而應於初，以上養下，得頤之義，故曰顛頤吉也。下交不可以瀆，故虎視耽耽。威而不猛，不惡而嚴。養德施賢，何可有利？故其欲逐逐，尚敦實也。脩此二者，然後乃得全其吉而无咎。觀其自養則履正，察其所養則養陽，頤爻之貴，斯為盛矣。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，拂經，居貞吉，不可涉大川。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，拂經，居貞吉，不可涉大川。",
            "children": [
              {
                "type": "注",
                "text": "以陰居陽，拂頤之義也，行則失類，故宜居貞也。无應於下，而比於上，故可守貞從上，得頤之吉。雖得居貞之吉，處頤違謙，難未可涉也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，拂經，居貞吉，不可涉大川。",
            "children": [
              {
                "type": "注",
                "text": "六五，頤之時，居君位，養天下者也。然其陰柔之質，才不足以養天下，上有剛陽之賢，故順從之，賴其養己以濟天下。君者養人者也，反賴人之養，是違拂於經常。既以己之不足而順從於賢師傅。上師傅之位也，必居守貞固，篤於委信，則能輔翼其身，澤及天下，故吉也。陰柔之質，无貞剛之性，故戒以能居貞則吉。以陰柔之才，雖倚賴剛賢，能持循於平時，不可處艱難變故之際，故云不可涉大川也。以成王之才，不至甚柔弱也。當管蔡之亂，幾不保於周公，況其下者乎。故書曰：王亦未敢誚公，賴二公得終信，故艱險之際，非剛明之主，不可恃也，不得已而濟艱險者，則有矣。發此義者，所以深戒於為君也。於上九則據為臣，致身盡忠之道言，故不同也。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，拂經。居貞吉，不可涉大川。",
            "children": [
              {
                "type": "注",
                "text": "六五，陰柔不正，居尊位而不能養人，反賴上九之養，故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，拂經，居貞吉。不可涉大川。",
            "children": [
              {
                "type": "注",
                "text": "以陰居陽，拂頤之義也。行則失類，故宜居貞也。无應於下而比於上，故可守貞從上，得頤之吉，雖得居貞之吉，處頤違謙，難未可涉也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上九，由頤，厲，吉。利涉大川。",
            "children": [
              {
                "type": "集解",
                "list": [
                  {
                    "text": "馬融曰：厲，危也。王肅同。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，由頤，厲吉，利涉大川。",
            "children": [
              {
                "type": "注",
                "text": "以陽處上，而履四陰，陰不能獨為主，必宗於陽也。故莫不由之以得其養，故曰由頤。為眾陰之主，不可瀆也，故厲乃吉。有似家人悔厲之義，貴而无位，是以厲也；高而有民，是以吉也。為養之主，物莫之違，故利涉大川也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九，由頤，厲吉，利涉大川。",
            "children": [
              {
                "type": "注",
                "text": "上九以剛陽之德居師傅之任，六五之君柔順而從於己，賴己之養，是當天下之任，天下由之以養也。以人臣而當是任，必常懷危厲則吉也。如伊尹周公，何嘗不憂勤競畏，故得終吉。夫以君之才不足而倚賴於己身，當天下大任，宜竭其才力，濟天下之艱危，成天下之治安，故曰利涉大川。得君如此之專，受任如此之重，茍不濟天下艱危，何足稱委遇而謂之賢乎。當盡誠竭力而不顧慮，然惕厲則不可忘也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上九，由頤，厲吉，利涉大川。",
            "children": [
              {
                "type": "注",
                "text": "六五，賴上九之養以養人，是物由上九以養也。位高任重，故厲而吉。陽剛在上，故利涉川。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，由頤，厲吉，利涉大川。",
            "children": [
              {
                "type": "注",
                "text": "以陽處上而履四陰，陰不能獨為主，必宗於陽也。故莫不由之以得其養，故曰由頤。為眾陰之主，不可瀆也，故厲乃吉。有似《家人》「悔厲」之義，貴而无位，是以厲也。高而有民，是以吉也。為養之主，物莫之違，故利涉大川也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：山下有雷，頤。君子以慎言語，節飲食。",
          "children": [
            {
              "type": "集解",
              "list": [
                {
                  "text": "荀爽曰：飲食失宜，患之所起。",
                  "book": "［口訣義］"
                },
                {
                  "text": "　先儒云：禍從口出，患從口入，故於所養而慎節也。",
                  "book": "［疏］"
                }
              ]
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：山下有雷，頤，君子以慎言語，節飲食。",
          "children": [
            {
              "type": "注",
              "text": "言語、飲食猶慎而節之，而況其餘乎。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "《象》曰：山下有雷，頤，君子以慎言語，節飲食。",
          "children": [
            {
              "type": "注",
              "text": "以二體言之，山下有雷，雷震於山下，山之生物皆動，其根荄發其萌芽，為養之象。以上下之義言之，艮止而震動，上止下動，頤頷之象。以卦形言之，上下二陽中含四陰，外實中虛，頤口之象。口所以養身也，故君子觀其象以養其身，慎言語以養其德，節飲食以養其體，不唯就口取養義。事之至近而所繫至大者，莫過於言語飲食也。在身為言語，於天下則凡命令政教出於身者皆是，慎之則必當而无失。在身為飲食於天下，則凡貨資財用養於人者，皆是節之則適宜而无傷，推養之道，養德養天下莫不然也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：山下有雷，頤，君子以慎言語，節飲食。",
          "children": [
            {
              "type": "注",
              "text": "二者養德、養身之切務。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：山下有雷，頤。君子以慎言語，節飲食。",
          "children": [
            {
              "type": "注",
              "text": "言語、飲食猶慎而節之，而況其餘乎？"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：山止於上，雷動於下。頤之為用，下動上止，故曰「山下有雷，頤。」人之開發言語、咀嚼、飲食，皆動頤之事，故君子觀此頤象，以謹慎言語，裁節飲食。先儒云：「禍從口出，患從口入。」故於頤養而慎節也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：觀我朵頤，亦不足貴也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：觀我朵頤，亦不足貴也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "《象》曰：觀我朵頤，亦不足貴也。",
            "children": [
              {
                "type": "注",
                "text": "九動體，朵頤謂其說陰而志動，既為欲所動，則雖有剛健明智之才，終必自失，故其才亦不足貴也。人之貴乎剛者，為其能立而不屈於欲也。貴乎明者，為其能照而不失於正也。既惑所欲而失其正，何剛明之有為可賤也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：觀我朵頤，亦不足貴也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：觀我朵頤，亦不足貴也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「舍爾靈龜，觀我朵頤，凶」者，靈龜謂神靈明鑒之龜，兆以喻己之明德也。「朵頤」謂朵動之頤，以嚼物，喻貪惏以求食也。初九以陽處下而為動始，不能使物賴己而養，而更自動求養，是舍其靈龜之明兆，觀我朵頤而躁求。是損己廉靜之德，行其貪竊之情，所以凶也。不足可貴，故《象》云「亦不足貴」也。"
                  },
                  {
                    "type": "句",
                    "value": "注「朵頤」至「甚焉」。　正義曰：「朵頤者嚼也」者，朵是動義，如手之捉物謂之朵也。今動其頤，故知嚼也。「不能令物猶己養」者，若道德弘大，則己能養物，是物由己養。今身處无位之地，又居震動之始，是動而自求養也。「離其致養之至道，闚我寵祿而競進」者，若能自守廉靜，保其明德，則能致君上所養。今不能守廉靜，是離其致養之至道，反以求其寵祿而競進也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：六二征凶，行失類也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：六二征凶，行失類也。",
            "children": [
              {
                "type": "注",
                "text": "類皆上養，而二處下養初。"
              }
            ]
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "《象》曰：六二征凶，行失類也。",
            "children": [
              {
                "type": "注",
                "text": "征而從上則凶者，非其類故也。往求而失其類，得凶宜矣。行，往也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：六二征凶，行失類也。",
            "children": [
              {
                "type": "注",
                "text": "初、上皆非其類也。"
              }
            ]
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：六二征凶，行失類也。",
            "children": [
              {
                "type": "注",
                "text": "類皆上養，而二處下養初。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：顛，倒也。拂，違也。經，義也。丘，所履之常處也。六二處下體之中，无應於上，反倒下養初，故曰顛頤。下當奉上，是義之常處也。今不奉於上，而反養於下，是違此經義於常之處，故云「拂經於丘」也。「頤征凶」者，征，行也。若以此而養，所行皆凶，故曰「頤征凶」也。"
                  },
                  {
                    "type": "句",
                    "value": "《象》曰「六二征凶，行失類也」者，頤養之體，類皆養上也。今此獨養下，是所行失類也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：十年勿用，道大悖也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：十年勿用，道大悖也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "《象》曰：十年勿用，道大悖也。",
            "children": [
              {
                "type": "注",
                "text": "所以戒終不可用，以其所由之道大悖義理也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：十年勿用，道大悖也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：十年勿用，道大悖也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「拂頤貞凶」者，拂，違也。履夫不正，以養上九，是自納於上以諂媚者也。違養正之義，故曰拂頤貞而有凶也。為行如此，雖至十年，猶勿用而見棄也，故曰十年勿用。立行於此，故无所利也。"
                  },
                  {
                    "type": "句",
                    "value": "《象》曰「十年勿用，道大悖」者，釋「十年勿用」之義。以其養上以諂媚，則於正道大悖亂，解十年勿用見棄也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：顛頤之吉，上施光也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：顛頤之吉，上施光也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "《象》曰：顛頤之吉，上施光也。",
            "children": [
              {
                "type": "注",
                "text": "顛倒求養而所以吉者，蓋得到剛陽之應，以濟其事，致己居上之德，施光明被于天下，吉孰大焉。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：顛頤之吉，上施光也。",
            "children": [
              {
                "type": "注",
                "text": "施，始豉反。"
              }
            ]
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：顛頤之吉，上施光也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「顛頤吉」者，「體屬上體，居得其位，而應於初，以上養下」，得養之宜，所以吉也。「虎視耽耽」者，以上養下，不可褻瀆，恒如虎視耽耽，然威而不猛也。「其欲逐逐」者，既養於下，不可有求，其情之所欲逐逐然，尚於敦實也。无咎者，若能虎視耽耽，其欲逐逐，雖復顛頤養下，則得吉而无咎也。"
                  },
                  {
                    "type": "句",
                    "value": "《象》曰：「顛頤之吉，上施光」者，釋「顛頤吉」之義。上謂四也。下養於初，是上施也。能威而不猛，如虎視耽耽，又寡欲少求，其欲逐逐，能為此二者，是上之所施有光明也。然六二顛頤則為凶，六四顛頤得為吉者，六二身處下體而又下養，所以凶也；六四身處上體，又應於初，陰而應陽，又能威嚴寡欲，所以吉也。"
                  },
                  {
                    "type": "句",
                    "value": "注「體屬」至「為盛矣」。　正義曰：「觀其自養則履正」者，以陰處陰，四自處其身，是觀其自養，則能履正道也。「察其所養則養陽」者，六四下養於初，是觀其所養。初是陽爻，則能養陽也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：居貞之吉，順以從上也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：居貞之吉，順以從上也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "《象》曰：居貞之吉，順以從上也。",
            "children": [
              {
                "type": "注",
                "text": "居貞之吉者，謂能堅固順從於上九之賢，以養天下也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：居貞之吉，順以從上也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：居貞之吉，順以從上也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：拂，違也。經，義也。以陰居陽，不有謙退，乖違於頤養之義，故言拂經也。居貞吉者，行則失類，居貞吉也。不可涉大川者，處頤違謙，患難未解，故不可涉大川，故居貞吉也。"
                  },
                  {
                    "type": "句",
                    "value": "《象》曰「順以從上」者，釋居貞之義。以五近上九，以陰順陽，親從於上，故得居貞吉也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：由頤，厲吉，大有慶也。",
            "children": [
              {
                "type": "集解",
                "list": [
                  {
                    "text": "鄭康成曰：君以得人為慶。",
                    "book": "［漢上易］"
                  }
                ]
              }
            ]
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：由頤厲吉，大有慶也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "《象》曰：由頤厲吉，大有慶也。",
            "children": [
              {
                "type": "注",
                "text": "若上九之當大任如是，能競畏如是，天下被其德澤，時大有福慶也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：由頤，厲吉，大有慶也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：由頤厲吉，大有慶也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：由頤者，以陽處上而履四陰，陰不能獨為其主，必宗事於陽也。眾陰莫不由之以得其養，故曰由頤也。厲吉者，為眾陰之主，不可褻瀆，嚴厲乃吉，故云厲吉也。利涉大川者，為養之主，无所不為，故利涉大川而有慶也。故《象》云「大有慶也」。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "頤，《序卦》：「物畜然後可養，故受之以頤。」夫物既畜聚，則必有以養之，无養則不能存息，頤所以次大畜也。卦上艮下震，上下二陽爻中含四陰，上止而下動，外實而中虛，人頤頷之象也。頤，養也。人口之所以飲食養人之身，故名為頤。聖人設卦推養之義，大至於天地養育萬物，聖人養賢以及萬民，與人之養生養形養德養人，皆頤養之道也。動息節宣以養生也，飲食衣服以養形也，威儀行義以養德也，推己及人以養人也。"
      }
    ]
  ]
}