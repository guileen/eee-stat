{
  "name": "習坎",
  "down": "坎",
  "up": "坎",
  "guaci": {
    "jijie": [
      {
        "type": "句",
        "value": "習坎，有孚。",
        "children": [
          {
            "type": "释文",
            "text": "坎，徐若感反，本亦作埳，京劉作欿。"
          },
          {
            "type": "集解",
            "list": [
              {
                "text": " 孟喜曰：自冬至初中孚用事，一月之策，九六七八，是為三十，而卦以地六，候以天五，五六相成，消息一變，十有二變而歲復初。坎離震兌二十四氣次主一爻，其初則二至二分也。坎以陰包陽，故自北正微陽動於下，升而未達，極於二月，凝凅之氣消，坎運終焉。春分出於震，始據萬物之元，為主於內，則羣陰化而從之，極於南正而豐大之變窮，震功究焉。離以陽包陰，故自南正微陰生於地下，積而未章，至於八月，文明之質衰，離運終焉。仲秋陰形於兌，始循萬物之末，為主於內，羣陽降而承之，極於北正而天澤之施窮，兌功究焉。故陽七之靜始於坎，陽九之動始於震，陰八之靜始於離，陰六之動始於兌，故四象之變者，皆兼六爻而中節之應備矣。",
                "book": "［大衍曆］"
              }
            ]
          }
        ]
      },
      {
        "type": "句",
        "value": "維心亨，行有尚。"
      }
    ],
    "wangzhu": [
      {
        "type": "句",
        "value": "習坎",
        "children": [
          {
            "type": "注",
            "text": "坎，險陷之名也。習，謂便習之。"
          }
        ]
      },
      {
        "type": "句",
        "value": "有孚，維心亨，",
        "children": [
          {
            "type": "注",
            "text": "剛正在內，有孚者也。陽不外發而在乎內，心亨者也。"
          }
        ]
      },
      {
        "type": "句",
        "value": "行有尚。",
        "children": [
          {
            "type": "注",
            "text": "內亨外闇，內剛外順，以此行險，行有尚也。"
          }
        ]
      }
    ],
    "ycz": [
      {
        "type": "句",
        "value": "習坎，有孚，維心亨，行有尚。",
        "children": [
          {
            "type": "注",
            "text": "陽實在中，為中有孚信。維心亨，維其心誠一，故能亨通。至誠可以通金石，蹈水火，何險難之不可亨也。行有尚，謂以誠一而行，則能出險，有可嘉尚，謂有功也。不行則常在險中矣。"
          }
        ]
      }
    ],
    "zx": [
      {
        "type": "句",
        "value": "習坎，有孚，維心亨，行有尚。",
        "children": [
          {
            "type": "注",
            "text": "習，重習也。坎，險陷也。其象為水，陽陷陰中，外虛而中實也。此卦上下皆坎，是為重險，中實為有孚心亨之象，以是而行，必有功矣。故其占如此。 "
          }
        ]
      }
    ],
    "zhengyi": [
      {
        "type": "句",
        "value": "習坎，",
        "children": [
          {
            "type": "注",
            "text": "坎，險陷之名也。習謂便習之。"
          }
        ]
      },
      {
        "type": "句",
        "value": "有孚，維心亨，",
        "children": [
          {
            "type": "注",
            "text": "剛正在內，有孚者也。陽不外發而在乎內，心亨者也。"
          }
        ]
      },
      {
        "type": "句",
        "value": "行有尚。",
        "children": [
          {
            "type": "注",
            "text": "內亨外闇，內剛外順，以此行險，行有尚也。"
          },
          {
            "type": "疏",
            "lines": [
              {
                "type": "句",
                "value": "疏　正義曰：習坎者，坎是險陷之名。習者，便習之義。險難之事，非經便習，不可以行。故須便習於坎事乃得用，故云習坎也。"
              },
              {
                "type": "句",
                "value": "有孚者，孚，信也，由剛正在內，故有信也。維心亨者，陽不外發而在於內，是維心亨，言心得通也。"
              }
            ]
          }
        ]
      },
      {
        "type": "句",
        "value": "行有尚者，內亨外闇，內剛外柔，以此行險，事可尊尚，故云行有尚也。"
      },
      {
        "type": "句",
        "value": "案：諸卦之名，皆於卦上不加其字。此坎卦之名特加習者，以坎為險難，故特加習名。習有二義：一者習重也，謂上下俱坎，是重疊有險，險之重疊，乃成險之用也。二者人之行險，先須便習其事，乃可得通，故云習也。"
      },
      {
        "type": "句",
        "value": "注「剛正」至「亨者也」。　正義曰：「剛正在內」者，謂陽在中也。因心剛正，則能有誠信，故云剛正在內，有孚者也。陽不外發而在乎內，心亨者也者，若外陽內陰，則內心柔弱，故不得亨通。今以陽在於內，陽能開通，故維其在心之亨也。"
      },
      {
        "type": "句",
        "value": "注「內亨」至「有尚也」。　正義曰：「內亨外闇」者，內陽故內亨，外陰故外闇。以亨通之性而往詣陰闇之所，能通於險，故行可貴尚也。"
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：習坎，重險也。水流而不盈，行險而不失其信。"
        },
        {
          "type": "句",
          "value": "維心亨，乃以剛中也。行有尚，往有功也。"
        },
        {
          "type": "句",
          "value": "天險不可升也，地險山川丘陵也。"
        },
        {
          "type": "句",
          "value": "王公設險以守其國，"
        },
        {
          "type": "句",
          "value": "險之時用大矣哉。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：習坎，重險也，",
          "children": [
            {
              "type": "注",
              "text": "坎以險為用，故特名曰重險。言習坎者，習乎重險也。"
            }
          ]
        },
        {
          "type": "句",
          "value": "水流而不盈，行險而不失其信。",
          "children": [
            {
              "type": "注",
              "text": "險峭之極，故水流而不能盈也。處至險而不失剛中，行險而不失其信者，習坎之謂也。"
            }
          ]
        },
        {
          "type": "句",
          "value": "維心亨，乃以剛中也。行有尚，往有功也。",
          "children": [
            {
              "type": "注",
              "text": "便習於坎，而之坎地，盡坎之宜，故往必有功也。"
            }
          ]
        },
        {
          "type": "句",
          "value": "天險不可升也，",
          "children": [
            {
              "type": "注",
              "text": "不可得升，故得保其威尊。"
            }
          ]
        },
        {
          "type": "句",
          "value": "地險山川丘陵也，",
          "children": [
            {
              "type": "注",
              "text": "有山川丘陵，故物得以保全也。"
            }
          ]
        },
        {
          "type": "句",
          "value": "王公設險以守其國，",
          "children": [
            {
              "type": "注",
              "text": "國之為衛，恃於險也。言自天地以下，莫不須險也。"
            }
          ]
        },
        {
          "type": "句",
          "value": "險之時用大矣哉！",
          "children": [
            {
              "type": "注",
              "text": "非用之常，用有時也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：習坎，重險也。"
        },
        {
          "type": "句",
          "value": "水流而不盈，行險而不失其信。",
          "children": [
            {
              "type": "注",
              "text": "習坎者，謂重險也。上下皆坎，兩險相重也。初六云：坎窞，是坎中之坎，重險也。水流而不盈，陽動於險中而未出於險，乃水性之流行而未盈於坎，既盈則出乎坎矣。行險而不失其信，陽剛中實，居險之中，行險而不失其信者也。坎中實，水就下，皆為信義，有孚也。"
            }
          ]
        },
        {
          "type": "句",
          "value": "維心亨，乃以剛中也。",
          "children": [
            {
              "type": "注",
              "text": "維心可以亨通者，乃以其剛中也。中實為有孚之象，至誠之道，何所不通。以剛中之道而行，則可以濟險難而亨通也。"
            }
          ]
        },
        {
          "type": "句",
          "value": "行有尚，往有功也。",
          "children": [
            {
              "type": "注",
              "text": "以其剛中之才而往則有功，故可嘉尚。若止而不行，則常在險中矣。坎以能行為功。"
            }
          ]
        },
        {
          "type": "句",
          "value": "天險不可升也，地險山川丘陵也，王公設險以守其國，險之時用大矣哉。",
          "children": [
            {
              "type": "注",
              "text": "高不可升者，天之險也。山川丘陵，地之險也。王公君人者，觀坎之象知險之不可陵也，故設為城郭溝池之險，以守其國，保其民人，是有用險之時，其用甚大，故贊其大矣哉。山河城池，設險之大端也，若夫尊卑之辨，貴賤之分，明等威異物采，凡所以杜絕陵僭限隔上下者，皆體險之用也。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：習坎，重險也。",
          "children": [
            {
              "type": "注",
              "text": "重，直龍反。釋卦名義。 "
            }
          ]
        },
        {
          "type": "句",
          "value": "水流而不盈，行險而不失其信。",
          "children": [
            {
              "type": "注",
              "text": "以卦象釋有孚之義，言內實而行有常也。 "
            }
          ]
        },
        {
          "type": "句",
          "value": "維心亨，乃以剛中也。行有尚，往有功也。",
          "children": [
            {
              "type": "注",
              "text": "以剛在中，心亨之象。如是而往，必有功也。 "
            }
          ]
        },
        {
          "type": "句",
          "value": "天險，不可升也；地險，山川丘陵也；王公設險，以守其國。險之時用大矣哉。",
          "children": [
            {
              "type": "注",
              "text": "極言之而贊其大也。 "
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：習坎，重險也。",
          "children": [
            {
              "type": "注",
              "text": "坎以險為用，故特名曰重險。言習坎者，習乎重險也。"
            }
          ]
        },
        {
          "type": "句",
          "value": "水流而不盈，行險而不失其信。",
          "children": [
            {
              "type": "注",
              "text": "險峭之極，故水流而不能盈也。處至險而不失剛中，行險而不失其信者，習坎之謂也。"
            }
          ]
        },
        {
          "type": "句",
          "value": "維心亨，乃以剛中也。行有尚，往有功也。",
          "children": [
            {
              "type": "注",
              "text": "便習於坎而之坎地，盡坎之宜，故往必有功也。"
            }
          ]
        },
        {
          "type": "句",
          "value": "天險不可升也，",
          "children": [
            {
              "type": "注",
              "text": "不可得升，故得保其威尊。"
            }
          ]
        },
        {
          "type": "句",
          "value": "地險山川丘陵也，",
          "children": [
            {
              "type": "注",
              "text": "有山川丘陵，故物得以保全也。"
            }
          ]
        },
        {
          "type": "句",
          "value": "王公設險以守其國。",
          "children": [
            {
              "type": "注",
              "text": "國之為衛，恃於險也。言自天地以下，莫不須險也。"
            }
          ]
        },
        {
          "type": "句",
          "value": "險之時用大矣哉！",
          "children": [
            {
              "type": "注",
              "text": "非用之常，用有時也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「習坎重險」者，釋習坎之義。言習坎者，習行重險。險，難也。若險難不重，不為至險，不須便習，亦可濟也。今險難既重，是險之甚者，若不便習，不可濟也，故注云「習坎者習重險也」。"
                },
                {
                  "type": "句",
                  "value": "「水流而不盈，行險而不失其信」者，此釋重險習坎之義。水流而不盈，謂險陷既極，坑穽特深，水雖流注，不能盈滿，言險之甚也，釋重險之義也。「行險而不失其信」，謂行此至險。能守其剛中，不失其信也。此釋習坎及有孚之義也。以能便習於險，故守剛中，不失其信也。"
                },
                {
                  "type": "句",
                  "value": "「維心亨乃以剛中也」者，釋維心亨義也。以剛在於中，故維得心亨也。「行有尚，往有功」者，此釋行有尚也。既便習於坎而往之險地，必有其功，故云「行有尚，往有功也」。"
                },
                {
                  "type": "句",
                  "value": "「天險不可升者」已下廣明險之用也。言天之為險，懸邈高遠，不可升上，此天之險也。若其可升，不得保其威尊，故以不可升為險也。"
                },
                {
                  "type": "句",
                  "value": "「地險山川丘陵也」者，言地以山川丘陵而為險也，故地之所載之物保守其全。若无山川丘陵，則地之所載之物失其性也。故地以山川丘陵而為險也。"
                }
              ]
            }
          ]
        },
        {
          "type": "句",
          "value": "「王公設險以守其國」者，言王公法象天地，固其城池，嚴其法令，以保守其國也。"
        },
        {
          "type": "句",
          "value": "「險之時用大矣哉」者，言天地已下，莫不須險，險雖有時而用，故其功盛大矣哉！"
        },
        {
          "type": "句",
          "value": "注「言習」至「重險也」。　正義曰：言「習坎者，習乎重險也」者，言人便習於坎，止是便習重。便習之語以釋習名。兩坎相重，謂之重險，又當習義，是一習之名，有此兩義。"
        },
        {
          "type": "句",
          "value": "注「險陗」至「之謂也」。　正義曰：「險峭之極，故水流而不能盈」者，若淺岸平谷，則水流有可盈滿。若其崖岸險峻，澗谷泄漏，是水流不可盈滿，是險難之極也。"
        },
        {
          "type": "句",
          "value": "注「非用」至「有時也」。　正義曰：「非用之常用有時」者，若天險、地險，不可暫无，此謂人之設險，用有時也。若化洽平治，內外輯睦，非用險也。若家國有虞，須設險防難，是用有時也。"
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初六，習坎，入于坎窞，凶。",
            "children": [
              {
                "type": "释文",
                "text": "窞，徒坎反，王又作徒感反。"
              },
              {
                "type": "集解",
                "list": [
                  {
                    "text": "  王肅曰：窞，坎底也。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，習坎，入于坎窞，凶。",
            "children": [
              {
                "type": "注",
                "text": "習坎者，習為險難之事也。最處坎底，入坎窞者也。處重險而復入坎底，其道凶也。行險而不能自濟，習坎而入坎窞，失道而窮在坎底，上无應援可以自濟，是以凶也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初六，習坎，入于坎窞，凶。",
            "children": [
              {
                "type": "注",
                "text": "初以陰柔居坎險之下，柔弱无援而處不得當，非能出乎險也。唯益陷於深險耳。窞，坎中之陷處，已在習坎中，更入坎窞，其凶可知。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初六，習坎，入于坎窞，凶。",
            "children": [
              {
                "type": "注",
                "text": "窞，徒坎、陵感二反。以陰柔居重險之下，其陷益深，故其象占如此。 "
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初六，習坎，入于坎窞，凶。",
            "children": [
              {
                "type": "注",
                "text": "習坎者，習為險難之事也。最處坎底，入坎窞者也。處重險而復入坎底，其道凶也。行險而不能自濟，習坎而入坎窞，失道而窮在坎底，上无應援可以自濟，是以凶也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，坎有險，求小得。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "九二，坎有險，求小得。",
            "children": [
              {
                "type": "注",
                "text": "履失其位，故曰坎。上无應援，故曰有險。坎而有險，未能出險之中也。處中而與初三相得，故可以求小得也。初三未足以為援，故曰小得也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二，坎，有險，求小得。",
            "children": [
              {
                "type": "注",
                "text": "二當坎險之時，陷上下二陰之中，乃至險之地，是有險也。然其剛中之才，雖未能出乎險中，亦可小自濟，不至如初，益陷入于深險，是所求小得也。君子處險難而自能保者，剛中而已。剛則才足自衛，中則動不失宜。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "九二，坎有險，求小得。",
            "children": [
              {
                "type": "注",
                "text": "處重險之中，未能自出，故為有險之象。然剛而得中，故其占可以求小得也。 "
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，坎有險，求小得。",
            "children": [
              {
                "type": "注",
                "text": "履失其位，故曰坎。上无應援，故曰有險。坎而有險，未能出險之中也。處中而與初三相得，故可以求小得也。初三未足以為援，故曰小得也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，來之坎坎，險且枕，入于坎窞，勿用。",
            "children": [
              {
                "type": "释文",
                "text": "險且，古文及鄭向本作檢。枕，徐針鴆反，王肅針甚反，九家作玷，古文作沉。沉，直林反。"
              },
              {
                "type": "集解",
                "list": [
                  {
                    "text": "鄭康成曰；木在手曰檢，在首曰枕。",
                    "book": "［釋文］"
                  },
                  {
                    "text": "　陸績曰：枕，閡礙險害之貌。",
                    "book": "［同］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，來之坎坎，險且枕，入于坎窞，勿用。",
            "children": [
              {
                "type": "注",
                "text": "既履非其位，而又處兩坎之間，出則之坎，居則亦坎，故曰來之坎坎也。枕者，枝而不安之謂也。出則无之，處則无安，故曰險且枕也。來之皆坎，无所用之，徒勞而已。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，來之坎坎，險且枕，入于坎窞，勿用。",
            "children": [
              {
                "type": "注",
                "text": "六三在坎陷之時，以陰柔而居不中正，其處不善，進退與居皆不可者也。來下則入于險之中，之上則重險也。退來與進之皆險，故云來之坎坎。既進退皆險，而居亦險。枕謂支倚。居險而支倚以處，不安之甚也。所處如此，唯益入於深險耳。故云：入于坎窞。如三所處之道，不可用也，故戒勿用。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，來之坎坎，險且枕，入于坎窞，勿用。",
            "children": [
              {
                "type": "注",
                "text": "枕，針甚反。以陰柔不中正，而履重險之間，來往皆險。前險而後枕，其陷益深，不可用也。故其象占如此。枕，倚著未安之意。 "
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，來之坎坎，險且枕，入于坎窞，勿用。",
            "children": [
              {
                "type": "注",
                "text": "既履非其位，而又處兩坎之間，出則之坎，居則亦坎，故曰來之坎坎也。枕者，枝而不安之謂也。出則无之，處則无安，故曰險且枕也。來之皆坎，无所用之，徒勞而已。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，樽酒，簋貳，用缶。",
            "children": [
              {
                "type": "释文",
                "text": "樽酒絕句，簋貳絕句，用缶絕句。舊讀樽酒簋絕句，貳用缶一句。"
              },
              {
                "type": "集解",
                "list": [
                  {
                    "text": "鄭康成曰：六四上承九五，又互體在震上，天子大臣以王命出會諸侯，尊於簋副，設玄酒而用缶也。 ",
                    "book": "［禮記疏］"
                  },
                  {
                    "text": "　又曰：爻辰在丑，上值斗，可以斟之象。斗上有建星之形似簋。貳，副也。建星上有弁星，弁星之形又如缶。",
                    "book": "［詩疏］"
                  }
                ]
              }
            ]
          },
          {
            "type": "句",
            "value": "納約自牖，終无咎。",
            "children": [
              {
                "type": "释文",
                "text": "自牖，陸作誘。"
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，樽酒、簋貳，用缶，納約自牖，終无咎。",
            "children": [
              {
                "type": "注",
                "text": "處重險而履正，以柔居柔，履得其位，以承於五。五亦得位，剛柔各得其所，不相犯位，皆无餘應以相承比，明信顯著，不存外飾。處坎以斯，雖復一樽之酒，二簋之食，瓦缶之器，納此至約，自進於牖，乃可羞之於王公，薦之於宗廟，故終无咎也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四，樽酒，簋貳，用缶，納約自牖，終无咎。",
            "children": [
              {
                "type": "注",
                "text": "六四陰柔而下无助，非能濟天下之險者。以其在高位，故言為臣。處險之大臣，當險難之時，唯至誠見信於君，其交固而不可間，又能開明君心，則可保无咎矣。夫欲上之篤信，唯當盡其質實而已。多儀而尚飾，莫如燕享之禮，故以燕享喻之，言當不尚浮飾，唯以質實所用。一樽之酒，二簋之食，復以瓦缶為器，質之至也。其質實如此，又須納約自牖。納約謂進結於君之道。牖開通之義。室之暗也，故設牖所以通明。自牖，言自通明之處，以況君心所明處。詩云：天之牖民，如壎如篪。毛公訓牖為道，亦開通之謂。人臣以忠信善道結於君心，必自其所明處，乃能入也。人心有所蔽，有所通。所蔽者暗處也，所通者明處也，當就其明處而告之，求信則易也。故云：納約自牖，能如是則雖艱險之時，終得无咎也。且如君心，蔽於荒樂，唯其蔽也。故爾雖力詆其荒樂之非，如其不省，何必於所不蔽之事，推而及之則能悟其心矣。自古能諫其君者，未有不因其所明者也。故訐直強勁者，率多取忤而溫厚明辯者，其說多行且如漢祖愛戚姬將易太子，是其所蔽也，群臣爭之者眾矣，嫡庶之義，長幼之序，非不明也，如其蔽而不察，何四老者高祖素知其賢而重之，此其不蔽之明心也，故因其所明而及其事則悟之如反手，且四老人之力孰與，張良群公卿及天下之士，其言之切，孰與周昌叔孫通，然而不從彼而從此者ˊ，由攻其蔽與，就其明之畢耳。又如趙王，太后愛其少子，長安君不肯使質於齊，此其蔽於私愛也。大臣諫之雖強，既曰蔽矣，其能聽乎，愛其子而欲使之長久富貴者，其心之所明也，故左師觸龍因其明而導之以長久之計，故其聽也如響，非惟告於君者，如此為教者亦然。夫教必就人之所長，所長者心之所明也，從其心之所明而入，然後推及其餘。孟子所謂成德達才是也。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，樽酒簋，貳用缶，納約自牖，終无咎。",
            "children": [
              {
                "type": "注",
                "text": "簋，音軌。缶，俯九反。晁氏云：先儒讀「樽酒簋」為一句，「貳用缶」為一句。今從之。貳，益之也。《周禮》：「大祭三貳」，《弟子職》：「左執虛豆，右執挾匕，周旋而貳」是也。九五尊位，六四近之，在險之時，剛柔相際，故有但用薄禮，益以誠心，進結自牖之象。牖非所由之正，而室之所以受明也。始雖艱阻，終得无咎，故其占如此。 "
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，樽酒簋貳，用缶，納約自牖，終无咎。",
            "children": [
              {
                "type": "注",
                "text": "處重險而履正，以柔居柔，履得其位，以承於五，五亦得位，剛柔各得其所，不相犯位，皆无餘應，以相承比，明信顯著，不存外飾。處坎以斯，雖復一樽之酒，二簋之食，瓦缶之器，納此至約，自進於牖，乃可羞之於王公，薦之於宗廟，故終无咎也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "九五，坎不盈，祗既平，无咎。",
            "children": [
              {
                "type": "释文",
                "text": "祗，音支，又祈支反，京作視，古文同，音支，又上支反，安也。［按］《說文》引亦作禔。"
              },
              {
                "type": "集解",
                "list": [
                  {
                    "text": "鄭康成曰：祗當為坻，小邱也。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "九五，坎不盈，祇既平，无咎。",
            "children": [
              {
                "type": "注",
                "text": "為坎之主，而无應輔可以自佐，未能盈坎者也。坎之不盈，則險不盡矣。祗，辭也。為坎之主，盡平乃无咎，故曰祗既平，无咎也。說既平乃无咎，明九五未免於咎也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "九五，坎不盈，祗既平，无咎。",
            "children": [
              {
                "type": "注",
                "text": "九五在坎之中，是不盈也。盈則平而出矣。祗宜音柢，抵也。復卦云：元祗悔，必抵於已平則无咎，既曰不盈，則時未平而尚在險中，未得无咎也，以九五剛中之才居尊位，宜可以濟於險，然下无助也。二陷於險中，未能出餘，皆陰柔无濟險之才，人君雖才，安能獨濟天下之險，居君位而不能致天下，出於險則為有咎，比祗既平乃得无咎。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "九五，坎不盈，祗既平，无咎。",
            "children": [
              {
                "type": "注",
                "text": "九五，雖在坎中，然以陽剛中正居尊位，而時亦將出矣，故其象占如此。 "
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "九五，坎不盈，祗既平，无咎。",
            "children": [
              {
                "type": "注",
                "text": "為坎之主，而无應輔可以自佐，未能盈坎者也。坎之不盈，則險不盡矣。祗，辭也。為坎之主，盡平乃无咎，故曰「祗既平无咎」也。說既平乃无咎，明九五未免於咎也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六，係用徽纆，寘于叢棘，三歲不得，凶。",
            "children": [
              {
                "type": "释文",
                "text": "寘，之鼓反，置也，劉作示，《子夏傳》作湜，姚作寔，置也，張作置，"
              },
              {
                "type": "集解",
                "list": [
                  {
                    "text": "劉表曰： 徽纆索名，所以囚。",
                    "book": "［唐律表疏注］"
                  },
                  {
                    "text": "　又曰：示言眾議於九棘之下也。",
                    "book": "［釋文］"
                  },
                  {
                    "text": "　鄭康成曰：繋，拘也。爻辰在巳，巳為蛇，蛇之蟠屈似徽纆也。三五互體，艮又與震同體，艮為門闕，於木為多莭，震之所為，有叢拘之類。門闕之內有叢木，多莭之木，是天子外朝，左右九棘之象也。外朝者，所以詢事之處也。左嘉石平，罷民焉。右肺石達，窮民焉。罷民，邪惡之民也。上六，乘陽有邪惡之罪，故縛以徽纆，置於叢棘，而使公卿以下議之，其害人者置之圜土，而施職事焉。以明刑恥之能復者。上罪三年而赦，中罪二年而赦，下罪一年而赦。不得者，不自思以得正道，終不自改而出諸圜土者殺。故凶。",
                    "book": "［公羊疏］"
                  },
                  {
                    "text": "　虞氏曰：以置九棘取改過自新。",
                    "book": "［口訣義］"
                  },
                  {
                    "text": "　陸德明曰：三糾繩曰徽，二糾繩曰纆。",
                    "book": "［穀梁疏］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，係用徽纆，寘于叢棘，三歲不得，凶！",
            "children": [
              {
                "type": "注",
                "text": "險陗之極，不可升也。嚴法峻整，難可犯也。宜其囚執，寘于思過之地。三歲，險道之夷也，險終乃反，故三歲不得。自脩三歲，乃可以求復，故曰三歲不得，凶也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六，繫用黴纆，寘于叢棘，三歲不得，凶。",
            "children": [
              {
                "type": "注",
                "text": "上六以陰柔而居險之極，具陷之深者也，以其陷之深，取牢獄為喻，如繫縛之以徽纆，因寘于叢棘之中，陰柔而陷之深，其不能出矣。故云至于三歲之久，不得免也，其凶可知。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，繫用徽纆，寘于叢棘，三歲不得，凶。",
            "children": [
              {
                "type": "注",
                "text": "纆，音墨。寘，音置。以陰柔居險極，故其象占如此。 "
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，係用徽纆，寘於叢棘，三歲不得，凶。",
            "children": [
              {
                "type": "注",
                "text": "險陗之極，不可升也。嚴法峻整，難可犯也。宜其囚執，寘于思過之地。三歲，險道之夷也。險終乃反，故三歲不得。自脩三歲，乃可以求復，故曰三歲不得凶也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「係用徽纆寘於叢棘」者，險陗之極，不可升上。嚴法峻整，難可犯觸。上六居此險陗之處，犯其峻整之威，所以被繫用其徽纆之繩。寘於叢棘，謂囚執之處，以棘叢而禁之也。「三歲不得凶」者，謂險道未終，三歲已來，不得其吉，而有凶也。險終乃反，若能自修，三歲後可以求復自新，故《象》云「上六失道，凶三歲也」。言失道之凶，唯三歲之後可以免也。"
                  }
                ]
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：水洊至，習坎。君子以常德行習教事。",
          "children": [
            {
              "type": "释文",
              "text": "洊，在薦反，徐在悶反，就又才本反，京做臻，干作荐。"
            },
            {
              "type": "集解",
              "list": [
                {
                  "text": "劉氏曰：洊，仍也。",
                  "book": "［釋文］"
                },
                {
                  "text": "　莊氏曰：雖處危難之時，道教豈可忘哉。",
                  "book": "［口訣義］"
                }
              ]
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：水洊至，習坎；",
          "children": [
            {
              "type": "注",
              "text": "重險懸絕，故水洊至也。不以坎為隔絕，相仍而至，習乎坎也。"
            }
          ]
        },
        {
          "type": "句",
          "value": "君子以常德行，習教事。",
          "children": [
            {
              "type": "注",
              "text": "至險末夷，教不可廢，故以常德行而習教事也。習於坎，然後乃能不以險難為困，而德行不失常也。故則夫習坎，以常德行而習教事也。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：水洊至，習坎。君子以常德行，習教事。",
          "children": [
            {
              "type": "注",
              "text": "坎為水，水流仍洊而至，兩坎相習，水流仍洊之象也。水自涓滴至于尋丈，至于江海，洊習而不驟者也，其因勢就下，信而有常，故君子觀坎水之象，取其有常，則常久其德，行人之德行，不常則偽也。故當如水之有常，取其洊習相受，則以習熟其教令之事，夫發政行教，必使民熟於聞聽，然後能從，故三令五申之，若驟告未喻，遽責其從，雖嚴刑以驅之，不能也。故當如水之洊習。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：水洊至，習坎，君子以常德行，習教事。",
          "children": [
            {
              "type": "注",
              "text": "洊，在薦反。行，下孟反。治己治人，皆必重習，然後熟而安之。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：水洊至，習坎。",
          "children": [
            {
              "type": "注",
              "text": "重險縣絕，故水洊至也。不以坎為隔絕，相仍而至，習乎坎也。"
            }
          ]
        },
        {
          "type": "句",
          "value": "君子以常德行，習教事。",
          "children": [
            {
              "type": "注",
              "text": "至險未夷，教不可廢，故以常德行而習教事也。習於坎，然後乃能不以險難為困，而德行不失常也。故則夫習坎，以常德行而習教事也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「水洊至，習坎」者，重險懸絕，其水不以險之懸絕，水亦相仍而至，故謂為習坎也。以人之便習于坎，猶若水之洊至，水不以險為難也。"
                },
                {
                  "type": "句",
                  "value": "「君子以常德行，習教事」者，言君子當法此，便習於坎，不以險難為困，常守德行而習其政教之事。若能習其教事，則可便習於險也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：習坎入坎，失道凶也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：習坎入坎，失道凶也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：習坎入坎，失道凶也。",
            "children": [
              {
                "type": "注",
                "text": "由習坎而更入坎窞，失道也，是以凶。能出於險乃不失道也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：習坎入坎，失道凶也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：習坎入坎，失道凶也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「習坎，入于坎窞，凶」者，既處坎底，上无應援，是習為險難之事。无人應援，故入於坎窞而至凶也。以其失道，不能自濟，故《象》云「失道凶」也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：求小得，未出中也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：求小得，未出中也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：求小得，未出中也。",
            "children": [
              {
                "type": "注",
                "text": "方為二陰所陷，在險之地，以剛中之才，不至陷于深險，是所求小得。然未能出坎中之險也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：「求小得」，未出中也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：求小得，未出中也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「坎有險」者，履失其位，故曰坎也。上无應援，故曰有險。既在坎難而又遇險，未得出險之中，故《象》云未出中也。「求小得」者，以陽處中，初三來附，故可以求小得也。初三柔弱，未足以為大援，故云求小得也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：來之坎坎，終无功也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：來之坎坎，終无功也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：來之坎坎，終无功也。",
            "children": [
              {
                "type": "注",
                "text": "進退皆險，處又不安，若用此道，當益入于險，終豈能有功乎。以陰柔處不中正，雖平易之地，尚致悔咎，況處險乎。險者，人之所欲出也，必得其道乃能去之，求去而失其道，益困窮耳。故聖人戒，如三所處不可用也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：來之坎坎，終无功也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：來之坎坎，終无功也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「來之坎坎」者，履非其位而處兩坎之間，出之與居，皆在於坎，故云來之坎坎也。「險且枕」者，枕，枝而不安之謂也。出則无應，所以險處則不安，故且枕也。「入于坎窞」者，出入皆難，故入於坎窞也。勿用者，不可出行。若其出行，終必无功，徒勞而已，故《象》云「終无功」也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：樽酒簋貳，剛柔際也。",
            "children": [
              {
                "type": "释文",
                "text": "樽酒簋，一本更有貳字。"
              }
            ]
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：樽酒簋貳，剛柔際也。",
            "children": [
              {
                "type": "注",
                "text": "剛柔相比而相親焉，際之謂也。"
              }
            ]
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：樽酒簋貳，剛柔際也。",
            "children": [
              {
                "type": "注",
                "text": "象只舉首句，如此比多矣。樽酒簋貳，質實之至，剛柔相際，接之道能如此，則可終保无咎。君臣之交能固而常者，在誠實而已，剛柔指四與五，謂君臣之交際也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：樽酒簋貳，剛柔際也。",
            "children": [
              {
                "type": "注",
                "text": "晁氏曰：陸氏《釋文》本无「貳」字。今從之。"
              }
            ]
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：樽酒簋貳，剛柔際也。",
            "children": [
              {
                "type": "注",
                "text": "剛柔相比而相親焉，際之謂也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「樽酒簋貳」者，處重險而履得其位，以承於五，五亦得位，剛柔各得其所，皆无餘應，以相承比，明信顯著，不假外飾。處坎以此，雖復一樽之酒，二簋之食，故云「樽酒簋貳」也。用缶者，既有樽酒簋貳，又用瓦缶之器，故云用缶也。「納約自牖終无咎」者，納此儉約之物，從牖而薦之，可羞於王公，可薦於宗廟，故云終无咎也。"
                  },
                  {
                    "type": "句",
                    "value": "《象》曰「樽酒簋貳，剛柔際也」者，釋「樽酒簋貳」義。所以一樽之酒、貳簋之食，得進獻者，以六四之柔與九五之剛，兩相交際而相親，故得以此儉約而為禮也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：坎不盈，中未光大也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：坎不盈，中未大也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：坎不盈，中未大也。",
            "children": [
              {
                "type": "注",
                "text": "九五剛中之才而得尊位，當濟天下之險難，而坎尚不盈，乃未能平乎險難，是其剛中之道未光大也。險難之時，非君臣協力，其能濟乎，五之道未大，以无臣也。人君之道不能濟天下之險難，則為未大，不稱其位也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：坎不盈，中未大也。",
            "children": [
              {
                "type": "注",
                "text": "有中德而未大。"
              }
            ]
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：坎不盈，中未大也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「坎不盈」者，為坎之主，而无應輔可以自佐，險難未能盈坎，猶險難未盡也。故云「坎不盈」也。「祗既平无咎」者，祗，辭也，謂險難既得盈滿而平，乃得无咎。若坎未盈平，仍有咎也。"
                  },
                  {
                    "type": "句",
                    "value": "《象》曰「坎不盈，中未大」者，釋「坎不盈」之義，雖復居中而无其應，未得光大，所以坎不盈滿也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：上六失道，凶三歲也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：上六失道，凶三歲也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：上六失道，凶三歲也。",
            "children": [
              {
                "type": "注",
                "text": "以陰柔而自處極險之地，是其失道也，故其凶至於三歲也。三歲之久而不得免焉，終凶之辭也。言久有曰十，有曰三，隨其事也。陷于獄至于三歲，久之極也。他卦以年數言者，亦各以其事也。如三歲不興，十年乃字是也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：上六失道，凶三歲也。"
          }
        ]
      }
    }
  ],
  "guazhu": [
    [
      {
        "type": "注",
        "text": "習坎，《序卦》：物不可以終過，故受之以坎。坎者陷也。理无過而不已，過極則必陷，坎所以次大過也。習謂重習，他卦雖重，不加其名，獨坎加習者，見其重險，險中復有險，其義大也。卦中一陽上下二陰，陽實陰虛，上下无據，一陽陷於二陰之中，故為坎陷之義。陽居陰中則為陷，陰居陽中則為麗。凡陽，在上者止之象，在中陷之象，在下動之象。陰，在上說之象，在中麗之象，在下巽之象。陷則為險。習，重也，如學習、溫習，皆重復之義也。坎，陷也，卦之所言，處險難之道。坎水也，一始於中，有生之最先者也，故為水。陷，水之體也。"
      }
    ]
  ]
}