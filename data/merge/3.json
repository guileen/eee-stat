{
  "name": "屯",
  "down": "震",
  "up": "坎",
  "guaci": {
    "jijie": [
      {
        "type": "句",
        "value": "屯，元亨利貞。勿用有攸往，利建侯。"
      }
    ],
    "wangzhu": [
      {
        "type": "句",
        "value": "屯，元亨利貞。",
        "children": [
          {
            "type": "注",
            "text": "剛柔始交，是以屯也。不交則否，故屯乃大亨也。大亨則无險，故利貞。 "
          }
        ]
      },
      {
        "type": "句",
        "value": "勿用有攸往，",
        "children": [
          {
            "type": "注",
            "text": "往益屯也。"
          }
        ]
      },
      {
        "type": "句",
        "value": "利建侯。",
        "children": [
          {
            "type": "注",
            "text": "得主則定。"
          }
        ]
      }
    ],
    "ycz": [
      {
        "type": "句",
        "value": "屯，元亨，利貞，勿用有攸往，利建侯。",
        "children": [
          {
            "type": "注",
            "text": "《屯》有大亨之道，而處之利在貞固，非貞固何以濟屯？方屯之時，未可有所往也。天下之屯，豈獨力所能濟？必廣資輔助，故「利建侯」也。"
          }
        ]
      }
    ],
    "zx": [
      {
        "type": "句",
        "value": " 屯，元亨，利貞。勿用有攸往，利建侯。 ",
        "children": [
          {
            "type": "注",
            "text": "屯，張倫反。震坎，皆三畫卦之名。震，一陽動於二陰之下，故其德為動，其象為雷。坎，一陽陷於二陰之間，故其德為陷、為險，其象為雲、為雨、為水。"
          },
          {
            "type": "注",
            "text": "屯，六畫卦之名也，難也，物始生而未通之意。故其為字，象草屮穿地始出而未申也。其卦以震遇坎，乾坤始交而遇險陷，故其名為屯。"
          },
          {
            "type": "注",
            "text": "震動在下，坎險在上，是能動乎險中。能動雖可以亨，而在險，則宜守正，而未可遽進。故筮得之者，其占為大亨而利於正，但未可遽有所往耳。又，初九，陽居陰下，而為成卦之主，是能以賢下人，得民而可君之象。故筮立君者，遇之則吉也。 "
          }
        ]
      }
    ],
    "zhengyi": [
      {
        "type": "句",
        "value": "屯，元亨利貞。",
        "children": [
          {
            "type": "注",
            "text": "剛柔始交，是以屯也。不交則否，故屯乃大亨也。大亨則无險，故利貞。"
          }
        ]
      },
      {
        "type": "句",
        "value": "勿用有攸往。",
        "children": [
          {
            "type": "注",
            "text": "往益屯也。"
          }
        ]
      },
      {
        "type": "句",
        "value": "利建侯。",
        "children": [
          {
            "type": "注",
            "text": "得主則定。"
          },
          {
            "type": "疏",
            "lines": [
              {
                "type": "句",
                "value": "疏　正義曰：屯，難也。剛柔始交而難生，初相逢遇，故云：屯，難也。以陰陽始交而為難，因難物始大通，故元亨也。萬物大亨，乃得利益而貞正，故利貞也。但屯之四德，劣於乾之四德，故屯乃元亨，亨乃利貞。乾之四德，无所不包。此即勿用有攸往，又別言利建侯，不如乾之无所不利。此已上說屯之自然之四德，聖人當法之。"
              },
              {
                "type": "句",
                "value": "「勿用有攸往，利建侯」者，以其屯難之世，世道初創，其物未寧，故宜利建侯以寧之。此二句釋人事也。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：屯，剛柔始交而難生。"
        },
        {
          "type": "句",
          "value": "動乎險中，大亨貞。"
        },
        {
          "type": "句",
          "value": "雷雨之動滿盈，",
          "children": [
            {
              "type": "集解",
              "list": [
                {
                  "text": "周氏云：此一句覆釋亨也。萬物盈滿則亨通也。　褚氏同。",
                  "book": "［疏］"
                }
              ]
            }
          ]
        },
        {
          "type": "句",
          "value": "天造草昧。",
          "children": [
            {
              "type": "集解",
              "list": [
                {
                  "text": "鄭康成曰：造，成也。草，草創。昧，昧爽也。",
                  "book": "［文選注］"
                },
                {
                  "text": "　董遇曰：草昧微物。",
                  "book": "［釋文］"
                }
              ]
            }
          ]
        },
        {
          "type": "句",
          "value": "宜建侯而不寧。",
          "children": [
            {
              "type": "集解",
              "list": [
                {
                  "text": "鄭康成曰：而讀曰能，能猶安也。",
                  "book": "［釋文］"
                }
              ]
            }
          ]
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：屯，剛柔始交而難生，動乎險中，大亨貞。",
          "children": [
            {
              "type": "注",
              "text": "始於險難，至於大亨，而後全正，故曰「屯，元亨利貞」。"
            }
          ]
        },
        {
          "type": "句",
          "value": "雷雨之動滿盈，",
          "children": [
            {
              "type": "注",
              "text": "雷雨之動，乃得滿盈，皆剛柔始交之所為。"
            }
          ]
        },
        {
          "type": "句",
          "value": "天造草昧， 宜建侯而不寧。",
          "children": [
            {
              "type": "注",
              "text": "屯體不寧，故利建侯也。屯者，天地造始之時也，造物之始，始於冥昧，故曰草昧也。處造始之時，所宜之善，莫善建侯也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：屯，剛柔始交而難生，動乎險中。",
          "children": [
            {
              "type": "注",
              "text": "以雲雷二象言之，則剛柔始交也。以坎震二體言之，動乎險中也。剛柔始交，未能通暢，則艱屯，故云難生。又動於險中，為艱屯之義。"
            }
          ]
        },
        {
          "type": "句",
          "value": "大亨，貞。雷雨之動滿盈。",
          "children": [
            {
              "type": "注",
              "text": "所謂大亨而貞者，雷雨之動滿盈也。陰陽始交則艱屯，未能通暢，及其和洽則成雷雨，滿盈于天地之間，生物乃遂。屯有大亨之道也，所以能大亨，由夫貞也，非貞固安能出屯？人之處屯，有致大亨之道，亦在夫貞固也。"
            }
          ]
        },
        {
          "type": "句",
          "value": "天造草昧，宜建侯而不寧。",
          "children": [
            {
              "type": "注",
              "text": "上文言天地生物之義，此言時事天造，謂時運也。草，草亂无倫序；昧，冥昧不明。當此時運，所宜建立輔助則可以濟屯。雖建侯自輔，又當憂勤兢畏，不遑寧處，聖人之深戒也。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：屯，剛柔始交而難生。 ",
          "children": [
            {
              "type": "注",
              "text": "難，去聲。六二《象》同。以二體釋卦名義。始交，謂震。難生，謂坎。"
            }
          ]
        },
        {
          "type": "句",
          "value": "動乎險中，大亨貞。 ",
          "children": [
            {
              "type": "注",
              "text": "以二體之德釋卦辭。動，震之為也。險，坎之地也。自此以下，釋「元亨利貞」，乃用文王本意。"
            }
          ]
        },
        {
          "type": "句",
          "value": " 雷雨之動滿盈，天造草昧，宜建侯而不寧。 ",
          "children": [
            {
              "type": "注",
              "text": "以二體之象釋卦辭。雷，震象。雨，坎象。天造，猶言天運。草，雜亂。昧，晦冥也。陰陽交而雷雨作，雜亂晦冥，塞乎兩間。天下未定，名分未明，宜立君以統治，而未可遽謂安寧之時也。不取初九爻義者，取義多端，姑舉其一也。 "
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：屯，剛柔始交而難生，動乎險中，大亨貞。",
          "children": [
            {
              "type": "注",
              "text": "始於險難，至於大亨，而後全正，故曰「屯，元亨利貞」。"
            }
          ]
        },
        {
          "type": "句",
          "value": "雷雨之動滿盈。",
          "children": [
            {
              "type": "注",
              "text": "雷雨之動，乃得滿盈，皆剛柔始交之所為。"
            }
          ]
        },
        {
          "type": "句",
          "value": "天造草昧，宜建侯而不寧。",
          "children": [
            {
              "type": "注",
              "text": "屯體不寧，故利建侯也。屯者，天地造始之時也，造物之始，始於冥昧，故曰草昧也。處造始之時，所宜之善，莫善建侯也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「屯，剛柔始交而難生」者，此一句釋屯之名，以剛柔二氣始欲相交，未相通感，情意未得，故難生也。若剛柔已交之後，物皆通泰，非復難也。唯初始交時而有難，故云「剛柔始交而難生」。"
                },
                {
                  "type": "句",
                  "value": "「動乎險中，大亨貞」者，此釋四德也。坎為險，震為動，震在坎下，是動於險中。初動險中，故屯難動而不已；將出於險，故得大亨貞也。大亨即元亨也，不言利者，利屬於貞，故直言大亨貞。"
                },
                {
                  "type": "句",
                  "value": "「雷雨之動滿盈」者，周氏云：「此一句覆釋亨也」。但屯有二義，一難也，二盈也。上既以剛柔始交釋屯難也，此又以雷雨二象解盈也。言雷雨二氣，初相交動，以生養萬物，故得滿盈，即是亨之義也。覆釋亨者，以屯難之世不宜亨通，恐亨義難曉，故特釋之。此已下說屯之自然之象也。"
                },
                {
                  "type": "句",
                  "value": "「天造草昧，宜建侯而不寧」者，釋「利建侯」也。草謂草創，昧謂冥昧，言天造萬物於草創之始，如在冥昧之時也。于此草昧之時，王者當法此屯卦，宜建立諸侯以撫恤萬方之物，而不得安居无事。此二句以人事釋屯之義。"
                },
                {
                  "type": "句",
                  "value": "注：雷雨至所為。　正義曰：「雷雨之動，乃得滿盈」者，周氏、褚氏云：「釋亨也，萬物盈滿則亨通也」。「皆剛柔始交之所為」者，雷雨之動，亦陰陽始交也。萬物盈滿，亦陰陽而致之，故云「皆剛柔始交之所為」也。若取屯難，則坎為險，則上云「動乎險中」是也。若取亨通，則坎為雨，震為動，此云「雷雨之動」是也。隨義而取象，其例不一。"
                },
                {
                  "type": "句",
                  "value": "注：屯體至建侯。　正義曰：「屯體不寧」者，以此屯邅險難，其體不寧，故「宜建侯」也。「造物之始，始于冥昧」者，造物之始即天造草昧也。草謂草創初始之義，始于冥昧者，言物之初造，其形未著，其體未彰，故在幽冥闇昧也。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，磐桓，利居貞，利建侯。",
            "children": [
              {
                "type": "释文",
                "text": "磐本亦作盤，又作槃。"
              },
              {
                "type": "集解",
                "list": [
                  {
                    "text": "馬融曰：盤桓，旋也。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，磐桓，利居貞，利建侯。",
            "children": [
              {
                "type": "注",
                "text": "處屯之初，動則難生，不可以進，故磐桓也。處此時也，其利安在？不唯居貞建侯乎？夫息亂以靜，守靜以侯，安民在正，弘正在謙。屯難之世，陰求於陽，弱求於強，民思其主之時也。初處其首而又下焉。爻備斯義，宜其得民也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九，磐桓，利居貞，利建侯。",
            "children": [
              {
                "type": "注",
                "text": "初以陽爻在下，乃剛明之才，當屯難之世，居下位者也。未能便往濟屯，故磐桓也。方屯之初，不磐桓而遽進，則犯難矣，故宜居正而固其志。凡人處屯難，則鮮能守正。苟无貞固之守，則將失義，安能濟時之屯乎？居屯之世，方屯於下，所宜有助，乃居屯濟屯之道也。故取建侯之義，謂求輔助也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，磐桓，利居貞，利建侯。 ",
            "children": [
              {
                "type": "注",
                "text": "磐，步干反。磐桓，難進之貌。屯難之初，以陽在下，又居動體，而上應陰柔險陷之爻，故有磐桓之象。然居得其正，故其占利於居貞。又本成卦之主，以陽下陰，為民所歸，侯之象也。故其象又如此，而占者如是，則利建以為侯也。 "
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，磐桓，利居貞，利建侯。",
            "children": [
              {
                "type": "注",
                "text": "處屯之初，動則難生，不可以進，故磐桓也。處此時也，其利安在？不唯居貞建侯乎？夫息亂以靜，守靜以侯，安民在正，弘正在謙。屯難之世，陰求於陽，弱求於強，民思其主之時也。初處其首而又下焉。爻備斯義，宜其得民也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，屯如邅如，",
            "children": [
              {
                "type": "集解",
                "list": [
                  {
                    "text": "子夏傳曰：如辭也。　馬融曰：邅如難行不進之貌。",
                    "book": "［并釋文］"
                  }
                ]
              }
            ]
          },
          {
            "type": "句",
            "value": "乘馬班加。",
            "children": [
              {
                "type": "释文",
                "text": "乘，繩證反。子夏傳音繩。班如，鄭本作般。案：《說文》引易曰：乘馬驙如。"
              },
              {
                "type": "集解",
                "list": [
                  {
                    "text": "子夏傳曰：班如，相牽不進貌。",
                    "book": "［釋文］"
                  },
                  {
                    "text": "　馬融曰：班，班旋不進也。",
                    "book": "［疏］"
                  },
                  {
                    "text": "　鄭康成曰：馬牝牡曰乘。",
                    "book": "［釋文］"
                  }
                ]
              }
            ]
          },
          {
            "type": "句",
            "value": "匪寇婚媾，女子貞不字，十年乃字。",
            "children": [
              {
                "type": "释文",
                "text": "媾本作冓，本或作構者非。"
              },
              {
                "type": "集解",
                "list": [
                  {
                    "text": "馬融曰：重婚曰媾。　鄭康成曰：冓猶會也。",
                    "book": "［并釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，屯如邅如，乘馬班如。匪寇婚媾，女子貞不字，十年乃字。",
            "children": [
              {
                "type": "注",
                "text": "志在乎五，不從於初。屯難之時，正道未行，與初相近而不相得，困於侵害，故屯邅也。時方屯難，正道未通，涉遠而行，難可以進，故曰乘馬班如也。寇謂初也。无初之難，則與五婚矣，故曰「匪寇婚媾」也。志在於五，不從於初，故曰女子貞不字也。屯難之世，勢不過十年者也。十年則反常，反常則本志斯獲矣。故曰十年乃字。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，屯如邅如，乘馬班如，匪寇婚媾，女子貞不字，十年乃字。",
            "children": [
              {
                "type": "注",
                "text": "二以陰柔居屯之世，雖正應在上，而逼於初剛，故屯難。邅，回；如，辭也。乘馬，欲行也。欲從正應而復班如，不能進也。班，分布之義。下馬爲班，與馬異處也。二當屯世，雖不能自濟，而居中得正，有應在上，不失義者也。然逼近於初，陰乃陽所求，柔者剛所陵。柔當屯時，固難自濟，又爲剛陽所逼，故爲難也。設匪逼于寇難，則往求子婚媾矣。婚媾，正應也。寇，非理而至者。二守中正，不苟合於初，所以「不字」。苟貞固不易，至於十年。屯極必通，乃獲正應而字育矣。以女子陰柔，苟能守其志節，久必獲通，况君子守道不回乎！初爲賢明剛正之人，而爲寇以侵逼於人，何也？曰：此自據二以柔近剛而爲義，更不計初之德如何也。《易》之取義如此。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，屯如邅如，乘馬班如，匪寇婚媾，女子貞不字，十年乃字。 ",
            "children": [
              {
                "type": "注",
                "text": "邅，張連反。乘，繩澄反，又音繩。班，分佈不進之貌。字，許嫁也。《禮》曰：「女子許嫁，笄而字。」六二，陰柔中正，有應於上，而乘初剛，故為所難而邅回不進。然初非為寇也，乃求與己為婚媾耳。但己守正，故不之許，至於十年，數窮理極，則妄求者去，正應者合，而可許矣。爻有此象，故因以戒占者。 "
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，屯如邅如，乘馬班如，匪寇婚媾。女子貞不字，十年乃字。",
            "children": [
              {
                "type": "注",
                "text": "志在乎五，不從於初。屯難之時，正道未行，與初相近而不相得，困於侵害，故屯邅也。時方屯難，正道未通，涉遠而行，難可以進，故曰乘馬班如也。寇謂初也。无初之難，則與五婚矣，故曰「匪寇婚媾」也。志在於五，不從於初，故曰女子貞不字也。屯難之世，勢不過十年者也。十年則反常，反常則本志斯獲矣。故曰十年乃字。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，即鹿无虞，惟入於林中，",
            "children": [
              {
                "type": "释文",
                "text": "即鹿王肅作麓。"
              },
              {
                "type": "集解",
                "list": [
                  {
                    "text": "王肅曰：麓，山足也。",
                    "book": "［釋文］"
                  }
                ]
              }
            ]
          },
          {
            "type": "句",
            "value": "君子幾，不如舍，往吝。",
            "children": [
              {
                "type": "释文",
                "text": "幾，徐音祝辭也，又音機，近也，速也。鄭作機。舍，式夜反，徐音捨。吝，力刃反，又力慎反。"
              },
              {
                "type": "集解",
                "list": [
                  {
                    "text": "馬融曰：吝，恨也。　鄭康成曰：機，弩牙也。",
                    "book": "［并釋文］"
                  },
                  {
                    "text": "　王弼曰：見情者獲，直往即違。",
                    "book": "［口訣義］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，即鹿无虞，惟入于林中，君子幾不如舍。往吝！",
            "children": [
              {
                "type": "注",
                "text": "三既近五，而无寇難。四雖比五，其志在初，不妨已路，可以進而无屯邅也。見路之易，不揆其志，五應在二，往必不納，何異无虞以從禽乎？雖見其禽而无其虞，徒入于林中，其可獲乎？幾，辭也。夫君子之動，豈取恨辱哉！故不如舍。往吝，窮也。"
              }
            ]
          },
          {
            "type": "句",
            "value": "《象》曰，既鹿无虞，以從禽也。君子舍之，往吝窮也。"
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，即鹿无虞，惟入于林中，君子幾不如舍，往吝。",
            "children": [
              {
                "type": "注",
                "text": "六三以柔居剛，柔既不能安屯，居剛而不中正，則妄動，雖貪于所求，既不足以自濟，又无應援，將安之乎？如即鹿而无虞人也。入山林者，必有虞人以導之者。（无導之者）*，則惟陷入于林莽中。君子見事之幾微，不若舍而勿逐，往則徒取窮吝而已。"
              },
              {
                "type": "注",
                "text": "*註：原文缺「无導之者」。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，即鹿无虞，惟入于林中，君子幾，不如舍，往吝。 ",
            "children": [
              {
                "type": "注",
                "text": "幾，音機。舍，音捨。《象》同。陰柔居下，不中不正，上无正應，妄行取困，為逐鹿无虞陷入林中之象。君子見幾，不如舍去。若往逐而不舍，必致羞吝。戒占者宜如是也。 "
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，即鹿无虞，惟入于林中。君子幾不如舍，往吝。",
            "children": [
              {
                "type": "注",
                "text": "三既近五，而无寇難。四雖比五，其志在初，不妨已路，可以進而无屯邅也。見路之易，不揆其志，五應在二，往必不納，何異无虞以從禽乎？雖見其禽而无其虞，徒入于林中，其可獲乎？幾，辭也。夫君子之動，豈取恨辱哉！故不如舍。往吝，窮也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，乘馬班如，求婚媾，往吉，无不利。"
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，乘馬班如。求婚媾，往吉，无不利。",
            "children": [
              {
                "type": "注",
                "text": "二雖比初，執貞不從，不害己志者也。求與合好，往必見納矣。故曰「往吉，无不利」。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四，乘馬班如，求婚媾，往吉，无不利。",
            "children": [
              {
                "type": "注",
                "text": "六四以柔順君之位，得於上者也。而其才不足以濟屯，故欲進而復止，乘馬班如也。己既不足以濟時之屯，若能求賢以自輔，則可濟矣。初陽剛之賢，乃是正應，己之婚媾也。若求此陽剛之婚媾，往與共輔陽剛中正之君，濟時之屯，則吉而无所不利也。居公卿之位，己之才雖不足以濟時之屯，若能求在下之賢，親而用之，何所不濟哉？"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，乘馬班如，求婚媾，往吉，无不利。 ",
            "children": [
              {
                "type": "注",
                "text": "陰柔居屯，不能上進，故為乘馬班如之象。然初九守正居下，以應於己，故其占為下求婚媾則吉也。 "
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，乘馬班如，求婚媾，往吉，无不利。",
            "children": [
              {
                "type": "注",
                "text": "二雖比初，執貞不從，不害己志者也。求與合好，往必見納矣。故曰「往吉，无不利」。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "九五，屯其膏，小貞吉，大貞凶。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "九五，屯其膏，小貞吉，大貞凶。",
            "children": [
              {
                "type": "注",
                "text": "處屯難之時，居尊位之上，不能恢弘博施，无物不與，拯濟微滯，亨于群小，而繫應在二，屯難其膏，非能光其施者也。固志同好，不容他間，小貞之吉，大貞之凶。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "九五，屯其膏，小貞吉，大貞凶。",
            "children": [
              {
                "type": "注",
                "text": "五居尊得正，而當屯時，若有剛明之賢爲之輔，則能濟屯矣。以其无臣也，故屯其膏。人君之尊，雖屯難之世，於其名位非有損也，唯其施爲有所不行，德澤有所不下，是屯其膏。人君之屯也，既膏澤有所不下，是威權不在己也。威權去己而欲驟正之，求凶之道，魯昭公高貴鄉公之事是也，故小貞則吉也。小貞，則漸正之也，若盤庚周宣，修德用賢，復先王之政，諸侯復朝。謂以道馴致，爲之不暴也。又非恬然不爲，若唐之僖昭也。不爲則常屯以至于亡矣。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "九五，屯其膏，小貞吉，大貞凶。 ",
            "children": [
              {
                "type": "注",
                "text": "九五雖以陽剛中正居尊位，然當屯之時，陷於險中，雖有六二正應，而陰柔才弱，不足以濟。初九得民於下，眾皆歸之。九五坎體，有膏潤而不得施，為屯其膏之象。占者以處小事，則守正猶可獲吉，以處大事，則雖正而不免於凶。 "
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "九五，屯其膏，小貞吉，大貞凶。",
            "children": [
              {
                "type": "注",
                "text": "處屯難之時，居尊位之上，不能恢弘博施，无物不與，拯濟微滯，亨于群小，而繫應在二，屯難其膏，非能光其施者也。固志同好，不容他間，小貞之吉，大貞之凶。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六，乘馬班如，泣血漣如。"
          },
          {
            "type": "句",
            "value": "［案］漣《說文》引作慩。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，乘馬班如，泣血漣如。",
            "children": [
              {
                "type": "注",
                "text": "處險難之極，下无應援，進无所適，雖比於五，五屯其膏，不與相得，居不獲安，行无所適，窮困闉厄，无所委仰，故泣血漣如。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六，乘馬班如，泣血漣如。",
            "children": [
              {
                "type": "注",
                "text": "六以陰柔居屯之終，在險之極，而无應援，居則不安，動无所之，乘馬欲往，復班如不進，窮厄之甚，至於泣血漣如，屯之極也。若陽剛而有助，則屯既極，可濟矣。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，乘馬班如，泣血漣如。 ",
            "children": [
              {
                "type": "注",
                "text": "陰柔无應，處屯之終。進无所之，憂懼而已。故其象如此。 "
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，乘馬班如，泣血漣如。",
            "children": [
              {
                "type": "注",
                "text": "處險難之極，下无應援，進无所適，雖比於五，五屯其膏，不與相得，居不獲安，行无所適，窮困闉厄，无所委仰，故泣血漣如。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：雲雷屯，君子以經綸。",
          "children": [
            {
              "type": "释文",
              "text": "論，音倫。鄭如字，本亦作綸。"
            },
            {
              "type": "集解",
              "list": [
                {
                  "text": "鄭康成曰：謂論撰書禮樂，施政事。",
                  "book": "［釋文］"
                },
                {
                  "text": "　姚信曰：綸謂綱也。",
                  "book": "［疏］"
                },
                {
                  "text": "　黃穎曰：經綸，匡濟也。",
                  "book": "［釋文］"
                },
                {
                  "text": "　李氏曰：雲陰也，雷陽也，陰陽二氣相激，薄而未通感，情不相得，故難生也。君子處難之時，不得安然无事，經營綸理以輔屯難也。",
                  "book": "［口訣義］"
                }
              ]
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：雲雷屯，君子以經綸。",
          "children": [
            {
              "type": "注",
              "text": "君子經綸之時。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：雲雷，屯，君子以經綸坎。",
          "children": [
            {
              "type": "注",
              "text": "不云雨而云雲者，雲爲雨而未成者也。未能成雨，所以為屯。君子觀屯之象，經綸天下之事，以濟於屯難。經緯，綸緝謂營為也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：雲雷，屯，君子以經綸。 ",
          "children": [
            {
              "type": "注",
              "text": "坎不言水而言雲者，未通之意。經綸，治絲之事。經引之，綸理之也。屯難之世，君子有為之時也。 "
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：雲雷屯，君子以經綸。",
          "children": [
            {
              "type": "注",
              "text": "君子經綸之時。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：經謂經緯，綸謂繩綸，言君子法此屯象有為之時，以經綸天下，約束於物，故云「君子以經綸」也。姚信云：「綸謂緯也，以織綜經緯。」此君子之事，非其義也。劉表、鄭玄云「以綸為淪字」，非王本意也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：雖磐桓，志行正也。以貴下賤，大得民也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：雖磐桓，志行正也。",
            "children": [
              {
                "type": "注",
                "text": "不可以進，故磐桓也；非為宴安，棄成務也。故「雖磐桓，志行正」也。"
              }
            ]
          },
          {
            "type": "句",
            "value": " 以貴下賤，大得民也。",
            "children": [
              {
                "type": "注",
                "text": "陽貴而陰賤也。"
              }
            ]
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：雖盤桓，志行正也。",
            "children": [
              {
                "type": "注",
                "text": "賢人在下時，苟未利，雖盤桓，未能遂往濟時之屯，然有濟屯之志，與濟屯之用，志在行其正也。"
              }
            ]
          },
          {
            "type": "句",
            "value": "以貴下賤，大得民也。",
            "children": [
              {
                "type": "注",
                "text": "九當屯難之時，以陽而來居陰下，爲以貴下賤之象。方屯之時，陰柔不能自存，有一剛陽之才，衆所歸從也。更能自處卑下，所以大得民也。或疑方屯於下，何有貴乎？夫以剛明之才而下於陰柔，以能濟屯之才而下於不能，乃以貴下賤也。况陽之於陰，自爲貴乎。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：雖磐桓，志行正也。以貴下賤，大得民也。 ",
            "children": [
              {
                "type": "注",
                "text": "下，遐嫁反。 "
              }
            ]
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：雖磐桓，志行正也。",
            "children": [
              {
                "type": "注",
                "text": "不可以進，故磐桓也。非為宴安，棄成務也，故雖磐桓，志行正也。"
              }
            ]
          },
          {
            "type": "句",
            "value": "以貴下賤，大得民也。",
            "children": [
              {
                "type": "注",
                "text": "陽貴而陰賤也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：磐桓，不進之貌。處屯之初，動即難生，故磐桓也。不可進，唯宜利居處貞正，亦宜建立諸侯。 "
                  },
                  {
                    "type": "句",
                    "value": "《象》曰「雖盤桓，志行正」者，言初九雖磐桓不進，非苟求宴安，志欲以靜息亂，故居處貞也。非是苟貪逸樂，唯志行守正也。以貴下賤，大得民者，貴謂陽也，賤謂陰也。言初九之陽在三陰之下，是以貴下賤。屯難之世，民思其主之時，既能以貴下賤，所以大得民心也。"
                  },
                  {
                    "type": "句",
                    "value": "注：處屯至得民也。　正義曰：「息亂以靜」者，解利居貞也。「守靜以侯」者，解利建侯也。「安民在正」者，解貞也。「弘正在謙」者，取象其以貴下賤也。言弘大此屯，正在於謙也。「陰求於陽，弱求於強」者，解大得民也。"
                  },
                  {
                    "type": "句",
                    "value": "注：不可至行正也。正義曰：「非為宴安棄成務」者，言己止為前進有難，故磐桓且住，非是苟求宴安，棄此所成之務而不為也。言身雖住，但欲以靜息亂也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：六二之難，乘剛也。十年乃字，反常也。 "
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：六二之難，乘剛也。十年乃字，反常也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：六二之難，乗剛也。十年乃字，反常也。",
            "children": [
              {
                "type": "注",
                "text": "六二居屯之時，而又乘剛，為剛陽所逼，是其患難也。至於十年，則難久必通矣，乃得反其常，與正應合也。十，數之終也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：六二之難，乘剛也。十年乃字，反常也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：六二之難，乘剛也。十年乃字，反常也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「屯如邅如」者，屯是屯難，邅是邅迴，如是語辭也。言六二欲應於九五，即畏初九逼之，不敢前進，故屯如邅如也。「乘馬班如」者，《子夏傳》云：「班如者，謂相牽不進也」。馬季長云：「班，班旋不進也」。言二欲乘馬往適於五，正道未通，故班旋而不進也。「匪寇婚媾」者，寇謂初也，言二非有初九與己作寇害，則得共五為婚媾矣。馬季長云：「重婚曰媾。」鄭玄云：「媾猶會也。」「女子貞不字」者，貞，正也，女子，謂六二也，女子以守貞正，不受初九之愛，字訓愛也。「十年乃字」者，十年難息之後，即初不害己也。乃得往適於五，受五之字愛。十者數之極，數極則變，故云十年也。"
                  },
                  {
                    "type": "句",
                    "value": "《象》曰「六二之難，乘剛也」者，釋所以「屯如邅如」也。有畏難者，以其乘陵初剛，不肯從之，故有難也。「十年乃字，反常」者，謂十年之後，屯難止息，得反常者，謂反常道，即二適于五，是其得常也。已前有難，不得行常，十年難息，得反歸於常以隨五也。此爻因六二之象，以明女子婚媾之事，即其餘人事，亦當法此。猶如有人逼近於強，雖遠有外應，未敢苟進，被近者所陵，經久之後，乃得與應相合。是知萬事皆象於此，非唯男女而已。諸爻所云陰陽、男女之象，義皆倣於此。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：即鹿无虞，以從禽也。",
            "children": [
              {
                "type": "释文",
                "text": "以從如字。鄭黃子用反。"
              }
            ]
          },
          {
            "type": "句",
            "value": "君子舍之，往吝窮也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：即鹿无虞，以從禽也。君子舍之，往吝窮也。",
            "children": [
              {
                "type": "注",
                "text": "事不可而妄動，以從欲也；无虞而即鹿，以貪禽也。當屯之時，不可動而動，猶无虞而即鹿，以有從禽之心也。君子則見幾而舍之，不從若，往則可吝而困窮也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：即鹿无虞，以從禽也。君子舍之，往吝，窮也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：即鹿无虞，以從禽也。君子舍之，往吝窮也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「即鹿无虞」者，即，就也。虞謂虞官，如人之田獵，欲從就於鹿，當有虞官助己，商度形勢可否，乃始得鹿，若无虞官，即虛入于林木之中，必不得鹿，故云唯入于林中。此是假物為喻。今六三欲往從五，如就鹿也。五自應二，今乃不自揆度，彼五之情納己以否，是无虞也。即徒往向五，五所不納，是徒入于林中。「君子幾不如舍」者，幾，辭也。夫君子之動，自知可否，豈取恨辱哉！見此形勢，即不如休舍也。言六三不如舍此求五之心勿往也。「往吝」者，若往求五，即有悔吝也。"
                  },
                  {
                    "type": "句",
                    "value": "《象》曰「即鹿无虞，以從禽」者，言就鹿當有虞官，即有鹿也，若无虞官，以從逐于禽，亦不可得也。「君子舍之，往吝窮」者，君子見此之時，當舍而不往。若往則有悔吝窮苦也。"
                  },
                  {
                    "type": "句",
                    "value": "注：三既近五至吝窮也。　正義曰：「見路之易，不揆其志」者，三雖比四，四不害己，身无屯邅，是路之平易，即意欲向五而不預先揆度五之情意納己以否，是无虞也。獵人先遣虞官商度鹿之所在，猶若三欲適五，先遣人測度五之情意。幾為語辭，不為義也。知此幾不為事之幾微，凡幾微者，乃從无向有，其事未見，乃為幾也。今即鹿无虞，是已成之事，事已顯者，故不得為幾微之義。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：求而往，明也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：求而往，明也。",
            "children": [
              {
                "type": "注",
                "text": "見彼之情狀也。"
              }
            ]
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：求而往明也。",
            "children": [
              {
                "type": "注",
                "text": "知己不足，求賢自輔而後往，可謂明矣。居得致之地，己不能而遂至暗者也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：求而往，明也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：求而往，明也。",
            "children": [
              {
                "type": "注",
                "text": "見彼之情狀也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：｢乘馬班如，求婚媾，往吉，无不利｣者，六四應初，故乘馬也。慮二妨己路，故初時班如旋也。二既不從於初，故四求之為婚，必得媾合，所以「往吉，无不利」。"
                  },
                  {
                    "type": "句",
                    "value": "《象》曰「求而往明」者，言求初而往婚媾，明識初與二之情狀，知初納己，知二不害己志，是其明矣。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：屯其膏，施未光也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：屯其膏，施未光也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：屯其膏，施未光也。",
            "children": [
              {
                "type": "注",
                "text": "膏澤不下及，是以德施未能光大也。人君之屯也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：屯其膏，施未光也。 ",
            "children": [
              {
                "type": "注",
                "text": "施，始豉反。 "
              }
            ]
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：屯其膏，施未光也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「屯其膏」者，膏謂膏澤恩惠之類，言九五既居尊位，當恢弘博施，唯繫應在二，而所施者褊狹，是屯難其膏。「小貞吉，大貞凶」者，貞，正也。出納之吝謂之有司，是小正為吉。若大人不能恢弘博施，是大正為凶。"
                  },
                  {
                    "type": "句",
                    "value": "注：處屯至貞之凶。　正義曰：「固志同好，不容他間」者，間者，廁也。五應在二，是堅固其志，在于同好，不容他人間廁其間也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：泣血漣如，何可長也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：泣血漣如，何可長也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：泣血漣如，何可長也。",
            "children": [
              {
                "type": "注",
                "text": "屯難窮極，莫知所為，故至泣血。顛沛如此，其能長久乎？夫卦者，事也，爻者，事之時也。分三而又兩之，足以包括衆理，引而伸之，觸類而長之，天下之能事畢矣。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：泣血漣如，何可長也。 ",
            "children": [
              {
                "type": "注",
                "text": "長，直良反。"
              }
            ]
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：泣血漣如，何可長也？",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：處險難之極，而下无應援，若欲前進，即无所之適，故乘馬班如，窮困闉厄，无所委仰，故泣血漣如。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "屯，《序卦》曰：有天地然後萬物生焉。盈天地之間者惟萬物，故受之以屯。屯者，盈也。屯者，萬物之始生也。萬物始生，鬱結未通，故為盈。塞於天地之間，至通暢茂盛，則塞意亡矣。天地生萬物，屯，物之始生，故繼乾坤之後。以二象言之，雲雷之興，陰陽始交也。以二體言之，震始交於下，坎始交於中，陰陽相交，乃成雲雷，陰陽始交，雲雷相應，而未成澤，故爲屯。若已成澤，則為解也。又動於險中，亦屯之義。陰陽不交則為否，始交而未暢則為屯，在時則天下屯難，未亨泰之時也。"
      }
    ]
  ]
}