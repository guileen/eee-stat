{
  "name": "離",
  "down": "離",
  "up": "離",
  "guaci": {
    "jijie": [
      {
        "type": "句",
        "value": "離，利貞，亨。畜牝牛吉。",
        "children": [
          {
            "type": "释文",
            "text": "牝，頻忍反，徐又扶死反。"
          }
        ]
      }
    ],
    "wangzhu": [
      {
        "type": "句",
        "value": "離，利貞，亨。",
        "children": [
          {
            "type": "注",
            "text": "離之為卦，以柔為正，故必貞而後乃亨，故曰利貞亨也。"
          }
        ]
      },
      {
        "type": "句",
        "value": "畜牝牛吉。",
        "children": [
          {
            "type": "注",
            "text": "柔處于內而履正中，牝之善也。外強而內順，牛之善也。離之為體，以柔順為主者也，故不可以畜剛猛之物，而吉於畜牝牛也。"
          }
        ]
      }
    ],
    "ycz": [
      {
        "type": "句",
        "value": "離：利貞，亨，畜牝牛吉。",
        "children": [
          {
            "type": "注",
            "text": "離，麗也。萬物莫不皆有所麗，有形則有麗矣。在人則為所親附之人，所由之道，所主之事，皆其所麗也。人之所麗，利於貞正，得其正，則可以亨通，故曰：「離，利貞，亨，畜牝牛吉。」牛之性順，而又牝焉，順之至也。既附麗於正，必能順於正道。如牝牛則吉也。畜牝牛，謂養其順德。人之順德，由養以成，既麗於正，當養習以成其順德也。"
          }
        ]
      }
    ],
    "zx": [
      {
        "type": "句",
        "value": "離，利貞，亨。畜牝牛，吉。",
        "children": [
          {
            "type": "注",
            "text": "畜，許六反。離，麗也。陰麗於陽，其象為火，體陰而用陽也。物之所麗，貴乎得正。牝牛，柔順之物也。故占者能正則亨，而畜牝牛則吉也。"
          }
        ]
      }
    ],
    "zhengyi": [
      {
        "type": "句",
        "value": "離，利貞，亨。",
        "children": [
          {
            "type": "注",
            "text": "離之為卦，以柔為正，故必貞而後乃亨，故曰利貞亨也。"
          }
        ]
      },
      {
        "type": "句",
        "value": "畜牝牛吉。",
        "children": [
          {
            "type": "注",
            "text": "柔處于內而履正中，牝之善也。外強而內順，牛之善也。離之為體，以柔順為主者也。故不可以畜剛猛之物，而吉於畜牝牛也。"
          },
          {
            "type": "疏",
            "lines": [
              {
                "type": "句",
                "value": "疏　正義曰：「離，利貞，亨」者，離，麗也。麗謂附著也。言萬物各得其所附著處，故謂之離也。「利貞亨」者，離卦之體，陰柔為主，柔則近於不正，不正則不亨通，故利在行正，乃得亨通。以此故亨在利貞之下，故云「利貞亨」。"
              },
              {
                "type": "句",
                "value": "「畜牝牛吉」者，柔處於內而履正中，是牝之善者，外強內順，是牛之善者也。離之為體，以柔順為主，故畜養牝牛，乃得其吉。若畜養剛健，則不可也。此云畜牝牛，假像以明人事也。言離之為德，須內順外強，而行此德，則得吉也。若內剛外順，則反離之道也。"
              },
              {
                "type": "句",
                "value": "注「離之」至「貞亨也」。　正義曰：「離之為卦，以柔為正」者，二與五俱是陰爻，處於上下兩卦之中，是以柔為正。"
              },
              {
                "type": "句",
                "value": "注「柔處」至「牝牛也」。　正義曰：「柔處於內而履正中，牝之善也」者，若柔不處於內，似婦人而預外事；若柔而不履正中，則邪僻之行，皆非牝之善也。若柔能處中，行能履正，是為牝之善也。云「外強而內順牛之善」者，明若內外俱強，則失於猛害；若外內俱順，則失於劣弱。唯外強內順，於用為善，故云「外強內順牛之善也」。「離之為體，以柔順為主，故不可以畜剛猛之物」者，既以柔順為主，若畜剛猛之物，則反其德，故不可畜剛猛而畜牝牛也。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：離，麗也。日月麗乎天。百穀草木麗乎土。",
          "children": [
            {
              "type": "释文",
              "text": "草木麗，《說文》作䕻土，王肅本作地。［按］《說文》引作百穀草木䕻於土。"
            }
          ]
        },
        {
          "type": "句",
          "value": "重明以麗乎正，乃化成天下。柔麗乎中正，故亨。是以畜牝牛吉也。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：離，麗也。",
          "children": [
            {
              "type": "注",
              "text": "麗，猶著也，各得所著之宜。"
            }
          ]
        },
        {
          "type": "句",
          "value": "日月麗乎天，百榖草木麗乎土，重明以麗乎正，乃化成天下。 柔麗乎中正，故亨，是以畜牝牛吉也。",
          "children": [
            {
              "type": "注",
              "text": "柔著于中正，乃得通也。柔通之吉，極於畜牝牛，不能及剛猛也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：離，麗也。日月麗乎天，百榖草木麗乎土。",
          "children": [
            {
              "type": "注",
              "text": "離，麗也，謂附麗也。如日月則麗於天，百榖草木則麗於土，萬物莫不各有所麗。天地之中无无麗之物，在人當審其所麗，麗得其正，則能亨也。"
            }
          ]
        },
        {
          "type": "句",
          "value": "重明以麗乎正，乃化成天下。",
          "children": [
            {
              "type": "注",
              "text": "以卦才言也，上下皆離，重明也。五二皆處中正，麗乎正也。君臣上下皆有明德而處中正，可以化天下，成文明之俗也。"
            }
          ]
        },
        {
          "type": "句",
          "value": "柔麗乎中正，故亨，是以畜牝牛吉也。",
          "children": [
            {
              "type": "注",
              "text": "二五以柔順麗於中正，所以能亨。人能養其至順，以麗中正則吉。故曰：畜牝牛吉也。或曰：二則中正矣，五以隂居陽，得為正乎？曰：離主於所麗，五中正之位，六麗於正位，乃為正也。學者知時義，而不失輕重，則可以言《易》矣。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：離，麗也。日月麗乎天，百穀草木麗乎土，重明以麗乎正，乃化成天下。",
          "children": [
            {
              "type": "注",
              "text": "重，直龍反。釋卦名義。"
            }
          ]
        },
        {
          "type": "句",
          "value": "柔麗乎中正，故亨，是以畜牝牛吉也。",
          "children": [
            {
              "type": "注",
              "text": "以卦體釋卦辭。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：離，麗也。",
          "children": [
            {
              "type": "注",
              "text": "麗猶著也。各得所著之宜。"
            }
          ]
        },
        {
          "type": "句",
          "value": "日月麗乎天，百穀草木麗乎土。重明以麗乎正，乃化成天下。柔麗乎中正，故亨，是以畜牝牛吉也。",
          "children": [
            {
              "type": "注",
              "text": "柔著于中正，乃得通也。柔通之吉，極於畜牝牛，不能及剛猛也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：：離麗者，釋離卦之名。麗謂附著也。以陰柔之質，附著中正之位，得所著之宜，故云麗也。"
                },
                {
                  "type": "句",
                  "value": "「日月麗乎天，百穀草木麗乎土」者，此廣明附著之義。以柔附著中正，是附得宜，故廣言所附得宜之事也。「重明以麗乎正，乃化成天下」者，此以卦象，說離之功德也，並明利貞之義也。重明，謂上下俱離。麗乎正也者，謂兩陰在內，既有重明之德，又附於正道，所以化成天下也。然陰居二位，可謂為正。若陰居五位，非其正位，而云「重明麗乎正」者，以五處於中正，又居尊位，雖非陰陽之正，乃是事理之正，故總云麗於正也。「柔麗乎中正，故亨。是以牝牛吉」者，釋《經》亨義也，又總釋「畜牝牛吉」也。柔麗於中正，謂六五、六二之柔，皆麗於中，中則不偏，故云中正。以中正為德，故萬事亨。以中正得通，故畜養牝牛而得吉也。以牝牛有中正故也。"
                },
                {
                  "type": "句",
                  "value": "案：諸卦之《彖》，釋卦名之下，乃釋卦下之義，於後乃歎而美之。此《彖》既釋卦名，即廣歎為卦之美，乃釋卦下之義。與諸卦不例者，此乃夫子隨義則言，因文之便也。比既釋離名麗，因廣說日月草木所麗之事，然後卻明卦下之義，更无義例。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，履錯然，敬之，无咎。",
            "children": [
              {
                "type": "释文",
                "text": "履錯，鄭徐七各反，馬七路反。"
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，履錯然，敬之，无咎。",
            "children": [
              {
                "type": "注",
                "text": "錯然者，警慎之貌也。處離之始，將進而盛，未在既濟，故宜慎其所履，以敬為務，辟其咎也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九：履錯然，敬之无咎。",
            "children": [
              {
                "type": "注",
                "text": "陽固好動，又居下，而離體陽居下，則欲進。離性炎上，志在上，麗幾於躁動。其履錯然，謂交錯也，雖未進，而跡已動矣。動則失居下之分，而有咎也。然其剛明之才，若知其義而敬慎之，則不至於咎矣。初在下无位者也，明其身之進退，乃所麗之道也。其志既動，不能敬慎，則妄動，是不明所麗，乃有咎也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，履錯然，敬之，无咎。",
            "children": [
              {
                "type": "注",
                "text": "錯，七各反。以剛居下而處初體，志欲上進，故有履錯然之象。敬之則无咎矣。戒占者宜如是也。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，履錯然，敬之，无咎。",
            "children": [
              {
                "type": "注",
                "text": "錯然者，警慎之貌也。處離之始，將進而盛，未在既濟，故宜慎其所履，以敬為務，辟其咎也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，黃離，元吉。",
            "children": [
              {
                "type": "集解",
                "list": [
                  {
                    "text": "鄭康成曰： 離南方之卦，離為火，土託位焉，土色黃，火之子，喻子有明德，能附麗於父之道。文王之子發旦是也。",
                    "book": "［文選注］"
                  },
                  {
                    "text": "　又曰：慎成其業，故吉矣。",
                    "book": "［太平御覽］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，黃離，元吉。",
            "children": [
              {
                "type": "注",
                "text": "居中得位，以柔處柔，履文明之盛而得其中，故曰黃離元吉也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二：黄離，元吉。",
            "children": [
              {
                "type": "注",
                "text": "二居中得正，麗於中正也。黄，中之色，文之美也。文明中正，美之盛也。故云「黄離」，以文明中正之德，上同於文明中順之君，其明如是，所麗如是，大善之吉也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，黃離，元吉。",
            "children": [
              {
                "type": "注",
                "text": "黃，中色。柔麗乎中而得其正，故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，黃離，元吉。",
            "children": [
              {
                "type": "注",
                "text": "居中得位，以柔處柔，履文明之盛而得其中，故曰黃離元吉也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "九三，日昃之離，",
            "children": [
              {
                "type": "释文",
                "text": "日昃，王嗣宗本做庂，音同。［按］《說文］引作。"
              }
            ]
          },
          {
            "type": "句",
            "value": "不鼓缶而歌，則大耋之嗟，凶。",
            "children": [
              {
                "type": "释文",
                "text": "鼓，鄭本作擊。大耋，田節反，王肅又他結反，京作絰，蜀才作咥。之嗟，如字，王肅又遭哥反，荀作差。凶，古文及鄭無凶字。"
              },
              {
                "type": "集解",
                "list": [
                  {
                    "text": "馬融曰：七十曰耋。",
                    "book": "［釋文］"
                  },
                  {
                    "text": "　鄭康成曰：艮爻也。位近丑，丑上值弁星，弁星似缶。詩云，坎其擊缶。則樂器亦有缶。",
                    "book": "［詩疏］"
                  },
                  {
                    "text": "　又曰：大耋謂年踰七十也。",
                    "book": "［禮記疏］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "九三，日昃之離，不鼓缶而歌，則大耋之嗟，凶。",
            "children": [
              {
                "type": "注",
                "text": "嗟，憂歎之辭也。處下離之終，明在將沒，故曰日昃之離也。明在將終， 若不委之於人，養志无為，則至於耋老有嗟，凶矣，故曰「不鼓缶而歌，則大耋之嗟凶」也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "九三：日昃之離，不鼓缶而歌，則大耋之嗟，凶。",
            "children": [
              {
                "type": "注",
                "text": "八純卦皆有二體之義：乾内外皆健，坤上下皆順，震威震相繼，巽上下順隨，坎重險相習，離二明繼照，艮内外皆止，兑彼己相説，而離之義在人事最大。九三居下體之終，是前明將盡，後明當繼之時，人之始終，時之革易也。故為日昃之離，日下昃之明也，昃則將沒矣。以理言之，盛必有衰，始必有終，常道也。達者順理為樂。缶，常用之器也，鼓缶而歌，樂其常也。不能如是，則以大耋為嗟憂，乃為凶也。大耋，傾沒也，人之終盡，達者則知其常理，樂天而已。遇常皆樂，如鼓缶而歌。不達者則恐怛有將盡之悲，乃大耋之嗟，為其凶也。此處死生之道也。耋與昳同。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "九三，日昃之離，不鼓缶而歌，則大耋之嗟，凶。",
            "children": [
              {
                "type": "注",
                "text": "耋，田節反。重離之間，前明將盡，故有日昃之象。不安常以自樂，則不能自處而凶矣。戒占者宜如是也。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "九三，日昃之離，不鼓缶而歌，則大耋之嗟，凶。",
            "children": [
              {
                "type": "注",
                "text": "嗟，憂歎之辭也。處下離之終，明在將沒，故曰「日昃之離」也。明在將終，若不委之於人，養志无為，則至于耋老有嗟，凶矣，故曰「不鼓缶而歌，則大耋之嗟凶」也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "九四，突如其來如，焚如，死如，棄如。",
            "children": [
              {
                "type": "释文",
                "text": "突，徒忽反，王肅唐屑反，舊又傷骨反，《字林》同，云暫出。［按］唐石經棄作弃。"
              },
              {
                "type": "集解",
                "list": [
                  {
                    "text": "鄭康成曰： 震為長子，爻失正又互體兌。兌為附決。子居明法之家，而无正，何以自斷其君父不志也。突如，震之失正，不知其所如。又為巽，巽為進退，不知所從。不孝之罪，五刑莫大焉，得用議貴之辟刑之，若如所犯之罪。焚如，殺其親之刑。死如，殺人之刑。棄如，流宥之刑。",
                    "book": "［周禮疏］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，突如其來如，焚如，死如，棄如。",
            "children": [
              {
                "type": "注",
                "text": "處於明道始變之際，昏而始曉，沒而始出，故曰突如其來如。其明始進，其炎始盛，故曰焚如。逼近至尊，履非其位，欲進其盛，以炎其上，命必不終，故曰死如。違離之義，无應无承，眾所不容，故曰棄如也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "九四：突如其來如，焚如，死如，棄如。",
            "children": [
              {
                "type": "注",
                "text": "九四，離下體而升上體繼明之初，故言繼承之義。在上而近君，繼承之地也。以陽居離體而處四，剛躁而不中正且重剛。以不正而剛盛之勢，突如而來，非善繼者也。夫善繼者，必有巽讓之誠，順承之道，若舜唘然。今四突如其來，失善繼之道也。又承六五隂柔之君，其剛盛陵爍之勢，氣焰如焚然，故云焚如。四之所行不善如此，必被禍害，故曰死如。失繼紹之義，承上之道，皆逆德也，眾所棄絶，故云棄如。至於死棄，禍之極矣，故不假言凶也。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，突如其來如，焚如，死如，棄如。",
            "children": [
              {
                "type": "注",
                "text": "突，如忽反。後明將繼之時，而九四以剛迫之，故其象如此。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，突如其來如，焚如，死如，棄如。",
            "children": [
              {
                "type": "注",
                "text": "處於明道始變之際，昏而始曉，沒而始出，故曰突如其來如。其明始進，其炎始盛，故曰焚如。逼近至尊，履非其位，欲進其盛，以炎其上，命必不終，故曰死如。違離之義，无應无承，眾所不容，故曰棄如也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，出涕沱若，",
            "children": [
              {
                "type": "释文",
                "text": "出，如字，徐尺遂反，王嗣宗敕類反。涕，徐他米反，又音弟。沱，徒河反，荀作池，一本作沲。若，古文若皆如此。"
              }
            ]
          },
          {
            "type": "句",
            "value": "戚嗟若，吉。",
            "children": [
              {
                "type": "释文",
                "text": "戚，千寂反，《子夏傳》作嘁，嘁子六反，咨慙也。"
              }
            ]
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，出涕沱若，戚嗟若，吉。",
            "children": [
              {
                "type": "注",
                "text": "履非其位，不勝所履。以柔乘剛，不能制下，下剛而進，將來害己，憂傷之深，至于沱嗟也。然所麗在尊，四為逆首，憂傷至深，眾之所助，故乃沱嗟而獲吉也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五：出涕沱若，戚嗟若，吉。",
            "children": [
              {
                "type": "注",
                "text": "六五居尊位而守中，有文明之德，可謂善矣。然以柔居上，在下无助，獨附麗於剛強之間，危懼之勢也。唯其明也，故能畏懼之湥，至於出涕，憂慮之湥，至于戚嗟，所以能保其吉也。出涕戚嗟，極言其憂懼之湥耳。時當然也。居尊位而文明，知憂畏如此，故得吉。若自恃其文明之德與所麗中正，泰然不懼，則安能保其吉也？"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，出涕沱若，戚嗟若，吉。",
            "children": [
              {
                "type": "注",
                "text": "沱，徒何反。以陰居尊，柔麗乎中。然不得其正而迫於上下之陽，故憂懼如此，然後得吉。戒占者宜如是也。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，出涕沱若，戚嗟若，吉。",
            "children": [
              {
                "type": "注",
                "text": "履非其位，不勝所履。以柔乘剛，不能制下，下剛而進，將來害己，憂傷之深，至于沱嗟也。然所麗在尊，四為逆首，憂傷至深，眾之所助，故乃沱嗟而獲吉也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上九，王用出征，有嘉折首，獲匪其醜，无咎。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，王用出征，有嘉折首、獲匪其醜，无咎。",
            "children": [
              {
                "type": "注",
                "text": "離，麗也。各得安其所麗謂之離。處離之極，離道已成，則除其非類，以去民害，王用出征之時也。故必有嘉折首，獲匪其醜，乃得无咎也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九：王用出征，有嘉。",
            "children": [
              {
                "type": "注",
                "text": "九以陽居上，在離之終，剛明之極者也。明則能照，剛則能斷，能照足以察邪惡，能斷足以行威刑，故王者宜用如是。剛明以辨天下之邪惡，而行其征伐，則有嘉美之功也。征伐，用刑之大者。"
              }
            ]
          },
          {
            "type": "句",
            "value": "折首，獲匪其醜，无咎。",
            "children": [
              {
                "type": "注",
                "text": "夫明極則无微不照，斷極則无所寛宥，不約之以中，則傷於嚴察矣。去天下之惡，若盡究其漸涤詿誤，則何可勝誅？所傷殘亦甚矣。故但當折取其魁首，所執獲者，非其醜類，則无殘暴之咎也。《書》曰：殲厥渠魁，脅從罔治。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上九，王用出征，有嘉，折首，獲匪其醜，无咎。",
            "children": [
              {
                "type": "注",
                "text": "剛明及遠，威震而刑不濫，无咎之道也。故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，王用出征，有嘉折首，獲匪其醜，无咎。",
            "children": [
              {
                "type": "注",
                "text": "離，麗也，各得安其所麗謂之離。處離之極，離道已成，則除其非類，以去民害，王用出征之時也。故必有嘉折首，獲匪其醜，乃得无咎也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：明兩作離，",
          "children": [
            {
              "type": "集解",
              "list": [
                {
                  "text": "  鄭康成曰：作，起也。　荀爽曰：作，用也。",
                  "book": "［并釋文］"
                }
              ]
            }
          ]
        },
        {
          "type": "句",
          "value": "大人以繼明照于四方。",
          "children": [
            {
              "type": "集解",
              "list": [
                {
                  "text": "鄭康成曰：明兩者，取君明上下，以明德相承，其於天下之事，无不見也。",
                  "book": "［文選注］"
                }
              ]
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：明兩作，離，大人以繼明照于四方。",
          "children": [
            {
              "type": "注",
              "text": "繼，謂不絕也。明照相繼，不絕曠也。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：明兩作離，大人以繼明照于四方。",
          "children": [
            {
              "type": "注",
              "text": "若云兩明則是二明，不見繼明之義，故云「明兩」。明而重，兩謂相繼也。作離明兩而為離，繼明之義也。震巽之類，亦取洊隨之義，然離之義尤重也。大人以德言則聖人，以位言則王者。大人觀離明相繼之象，以世繼其明德照臨于四方。大凡以明相繼，皆繼明也。舉其大者，故以世襲繼照言之。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：明兩作，離，大人以繼明照于四方。",
          "children": [
            {
              "type": "注",
              "text": "作，起也。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：明兩作，離，大人以繼明照于四方。",
          "children": [
            {
              "type": "注",
              "text": "繼謂不絕也，明照相繼，不絕曠也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「明兩作離」者，離為日，日為明。今有上下二離，故云「明兩作，離」也。案：八純之卦，論象不同，各因卦體事義，隨文而發。乾、坤不論上下之體，直總云「天行健」、「地勢坤」，以天地之大，故總稱上下二體也。雷是連續之至，水為流注不已，義皆取連續相因，故震云「洊雷」，坎云「洊至」也。風是搖動相隨之物，故云「隨風巽」也。山澤各自為體，非相入之物，故云「兼山艮」，「麗澤兌」，是兩物各行也。今明之為體，前後各照，故云「明兩作，離」，是積聚兩明，乃作於離。若一明暫絕，其離未久，必取兩明前後相續，乃得作離卦之美，故云「大人以繼明照於四方」，是繼續其明，乃得照於四方。若明不繼續，則不得久為照臨，所以特云「明兩作，離」，取不絕之義也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：履錯之敬，以辟咎也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：履錯之敬，以辟咎也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：履錯之敬，以辟咎也。",
            "children": [
              {
                "type": "注",
                "text": "履錯然欲動，而知敬慎不敢進，所以求辟免過咎也。居明而剛，故知而能辟，不剛明則妄動矣。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：履錯之敬，以辟咎也。",
            "children": [
              {
                "type": "注",
                "text": "辟、避同。"
              }
            ]
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：履錯之敬，以辟咎也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：履錯然者，身處離初，將欲前進，其道未濟，故其所履踐，恒錯然敬慎不敢自寧，故云「履錯然敬之无咎」。若能如此恭敬，則得避其禍而「无咎」，故《象》云：「履錯之敬，以避咎也」。"
                  },
                  {
                    "type": "句",
                    "value": "注「錯然」至「其咎也」。　正義曰：「錯然者警慎之貌」者，錯是警懼之狀，其心未寧，故錯然也。言「處離之始，將進而盛，未在既濟」者，「將進而盛」謂將欲前進而向盛也。若位在於三，則得既濟。今位在於初，是未在既濟。謂功業未大，故宜慎其所履，恒須錯然避咎也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：黃離元吉，得中道也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：黃離元吉，得中道也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：黄離元吉，得中道也。",
            "children": [
              {
                "type": "注",
                "text": "所以元吉者，以其得中道也。不云正者，離以中為重，所以成文明，由中也。正在其中矣。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：黃離，元吉，得中道也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：黃離元吉，得中道也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：黃者中色，離者文明。居中得位而處於文明，故元吉也。故《象》云「得中道」，以其得中央黃色之道也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：日昃之離，何可久也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：日昃之離，何可久也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：日昃之離，何可久也？",
            "children": [
              {
                "type": "注",
                "text": "日既傾昃，明能久乎？明者知其然也，故求人以繼其事，退處以休其身。安常處順，何足以為凶也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：日昃之離，何可久也？"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：日昃之離，何可久也？",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「日昃之離」者，處下離之終，其明將沒，故云「日昃之離」也。「不鼓缶而歌，則大耋之嗟凶」者，時既老耄，當須委事任人，自取逸樂。若不委之於人，則是不鼓擊其缶而為歌，則至於大耋老耄而咨嗟，何可久長？所以凶也。故 《象》云：「日昃之離，何可久也？」"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：突如其來如，无所容也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：突如其來如，无所容也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：突如其來如，无所容也。",
            "children": [
              {
                "type": "注",
                "text": "上陵其君，不順所承。人惡眾棄，天下所不容也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：突如其來如，无所容也。",
            "children": [
              {
                "type": "注",
                "text": "无所容，言焚死棄也。"
              }
            ]
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：突如其來如，无所容也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「突如其來如」者，四處始變之際，三為始昏，四為始曉。三為已沒，四為始出，突然而至，忽然而來，故曰突如其來如也。焚如者，逼近至尊，履非其位，欲進其盛，以焚炎其上，故云焚如也。死如者，既焚其上，命必不全，故云死如也。棄如者，違於離道，无應无承，眾所不容，故云棄如。是以《象》云「无所容也」。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：六五之吉，離王公也。",
            "children": [
              {
                "type": "释文",
                "text": "離王公也，音麗，鄭作麗，梁武力智反，王嗣宗同。"
              },
              {
                "type": "集解",
                "list": [
                  {
                    "text": "王肅曰：麗王者之後，為公。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：六五之吉，離王公也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：六五之吉，離王公也。",
            "children": [
              {
                "type": "注",
                "text": "六五之吉者，所麗得王公之正位也。據在上之勢，而明察事理，畏懼憂虞以持之，所以能吉也。不然豈能安乎？"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：六五之吉，離王公也。",
            "children": [
              {
                "type": "注",
                "text": "離，音麗。"
              }
            ]
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：六五之吉，離王公也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「出涕沱若」者，履非其位，不勝其任，以柔乘剛，不能制下，下剛而進，將來害己，憂傷之深，所以出涕滂沱，憂戚而咨嗟也。若是語辭也。吉者，以所居在尊位，四為逆首，已能憂傷悲嗟，眾之所助，所以吉也。"
                  },
                  {
                    "type": "句",
                    "value": "《象》曰「六五之吉，離王公」者，此釋六五吉義也。所以終得吉者，以其所居在五，離附於王公之位，被眾所助，故得吉也。五為王位，而言公者，此連王而言公，取其便文以會韻也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：王用出征，以正邦也。",
            "children": [
              {
                "type": "释文",
                "text": "「王用出征，以正邦也」，王肅本此下更有「獲匪其醜，大有功也」。"
              }
            ]
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：王用出征，以正邦也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：王用出征，以正邦也。",
            "children": [
              {
                "type": "注",
                "text": "王者用此上九之德，明照而剛斷，以察除天下之惡。所以正治其邦國，剛明居上之道也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：王用出征，以正邦也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：王用出征，以正邦也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：王用出征者，處離之極，離道既成，物皆親附，當除去其非類，以去民害，故王用出征也。「有嘉折首，獲匪其醜」者，以出征罪人，事必剋獲，故有嘉美之功，折斷罪人之首，獲得匪其醜類，乃得无咎也。若不出征除害，居在終極之地，則有咎也。"
                  },
                  {
                    "type": "句",
                    "value": "《象》曰「王用出征，以正邦也」者，釋出征之義。言所出征者，除去民害，以正邦國故也。"
                  }
                ]
              }
            ]
          },
          {
            "type": "句",
            "value": "周易注疏卷第五"
          }
        ]
      }
    }
  ],
  "guazhu": [
    [
      {
        "type": "注",
        "text": "離，《序卦》：坎者，陷也，陷必有所麗，故受之以離。離者，麗也。陷於險難之中，則必有所附麗，理自然也，離所以次坎也。離，麗也，明也，取其隂麗於上，下之陽則為附麗之義，取其中虚則為明義。離為火，火體虚麗於物而明者也。又為日，亦以虚明之象。"
      }
    ]
  ]
}