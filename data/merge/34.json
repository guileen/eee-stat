{
  "name": "大壯",
  "down": "乾",
  "up": "震",
  "guaci": {
    "jijie": [
      {
        "type": "句",
        "value": "大壯，利貞。",
        "children": [
          {
            "type": "集解",
            "list": [
              {
                "text": "馬融曰：壯，傷也。",
                "book": "［釋文］"
              },
              {
                "text": "　鄭康成曰：壯，氣力浸強之名。　王肅曰：壯，盛也。",
                "book": "［并同］"
              }
            ]
          }
        ]
      }
    ],
    "wangzhu": [
      {
        "type": "句",
        "value": "大壯，利貞。"
      }
    ],
    "ycz": [
      {
        "type": "句",
        "value": "大壯，利貞。",
        "children": [
          {
            "type": "注",
            "text": "大壯之道，利於貞正也。大壯而不得其正，強猛之為耳，非君子之道壯盛也。"
          }
        ]
      }
    ],
    "zx": [
      {
        "type": "句",
        "value": "大壯，利貞。 ",
        "children": [
          {
            "type": "注",
            "text": "大，謂陽也。四陽盛長，故為大壯，二月之卦也。陽壯，則占者吉亨，不假言，但利在正固而已。"
          }
        ]
      }
    ],
    "zhengyi": [
      {
        "type": "句",
        "value": "大壯，利貞。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：大壯，卦名也。壯者，強盛之名。以陽稱大，陽長既多，是大者盛壯，故曰大壯。利貞者，卦德也。群陽盛長，小道將滅，大者獲正，故曰利貞也。 "
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：大壯，大者壯也。剛以動，故壯。"
        },
        {
          "type": "句",
          "value": "大壯利貞，大者正也。正大而天地之情可見矣。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：大壯，大者壯也。",
          "children": [
            {
              "type": "注",
              "text": "大者，謂陽爻。小道將滅，大者獲正，故利貞也。"
            }
          ]
        },
        {
          "type": "句",
          "value": "剛以動故壯，大壯利貞， 大者正也，正大而天地之情可見矣。",
          "children": [
            {
              "type": "注",
              "text": "天地之情，正大而已矣。弘正極大，則天地之情可見矣。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "《彖》曰：大壯，大者壯也，剛以動故壯。",
          "children": [
            {
              "type": "注",
              "text": "所以名大壯者，謂大者壯也。陰為小，陽為大。陽長以盛，是大者壯也。下剛而上動，以乾之至剛而動，故為大壯。為大者壯，與壯之大也。"
            }
          ]
        },
        {
          "type": "句",
          "value": "大壯，利貞，大者正也。正大而天地之情可見矣。",
          "children": [
            {
              "type": "注",
              "text": "大者既壯，則利於貞正。正而大者道也，極正大之理，則天地之情可見矣。天地之道，常久而不已者，至大至正也。正大之理，學者默識心通可也。不云大正，而云正大，恐疑為一事也。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：大壯，大者壯也。剛以動，故壯。 ",
          "children": [
            {
              "type": "注",
              "text": "釋卦名義。以卦體言，則陽長過中，大者壯也。以卦德言，則乾剛震動，所以壯也。"
            }
          ]
        },
        {
          "type": "句",
          "value": "大壯，利貞，大者正也，正大而天地之情可見矣。 ",
          "children": [
            {
              "type": "注",
              "text": "釋利貞之義，而極言之。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：大壯，大者壯也。",
          "children": [
            {
              "type": "注",
              "text": "大者謂陽爻，小道將滅，大者獲正，故利貞也。 "
            }
          ]
        },
        {
          "type": "句",
          "value": "剛以動，故壯。大壯利貞，大者正也，正大而天地之情可見矣。",
          "children": [
            {
              "type": "注",
              "text": "天地之情，正大而巳矣。弘正極大，則天地之情可見矣。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：大者壯也者，就爻釋卦名。陽爻浸長，已至於四，是大者盛壯，故曰大者壯也。"
                },
                {
                  "type": "句",
                  "value": "剛以動故壯者，就二體釋卦名。乾剛而震動，柔弱而動，即有退弱。剛強以動，所以成壯。「大壯利貞大者正也」者，就爻釋卦德。大者獲正，故得利貞。「正大而天地之情可見矣」者，因大獲正，遂廣美正大之義。天地之道，弘正極大，故正大則見天地之情。不言萬物者，壯大之名，義歸天地，故不與咸恒同也。"
                }
              ]
            }
          ]
        },
        {
          "type": "句",
          "value": "注「大者獲正故利貞也」。　正義曰：釋名之下，剩解利貞成大者之義也。 "
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，壯于趾，征凶有孚。"
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，壯于趾，征凶，有孚。",
            "children": [
              {
                "type": "注",
                "text": "夫得大壯也，必能自然成也，未有陵犯於物而得終其壯者。在下而壯，故曰壯于趾也。居下而用剛壯，以斯而進，窮凶可必也，故曰征凶，有孚。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九，壯于趾，征凶有孚。 ",
            "children": [
              {
                "type": "注",
                "text": "初，陽剛乾而處下，壯于進者也。在下而用壯，壯于趾也。趾在下而進，動之物。九在下用壯而不得其中，夫以剛處壯，雖居上，猶不可行，況在下乎，故征則其凶。有孚，孚信也。謂以壯往則得凶，可必也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，壯于趾，征凶有孚。 ",
            "children": [
              {
                "type": "注",
                "text": "趾在下而進，動之物也。剛陽處下而當壯時，壯于進者也，故有此象。居下而壯于進，其凶必矣。故其占又如此。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，壯于趾，征凶有孚。",
            "children": [
              {
                "type": "注",
                "text": "夫得大壯者，必能自然成也。未有陵犯於物而得終其壯者。在下而壯，故曰壯于趾也。居下而用剛壯，以斯而進，窮凶可必也，故曰征凶有孚。 "
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，貞吉。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "九二，貞吉。",
            "children": [
              {
                "type": "注",
                "text": "居得中位，以陽居陰，履謙不亢，是以貞吉。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二，貞吉。 ",
            "children": [
              {
                "type": "注",
                "text": "二雖以陽剛當大壯之時，然居柔而處中，是剛柔得中不過於壯，得貞正而吉也。或曰：貞非以九居二，為戒乎。曰，易取所勝為義，以陽剛健體當大壯之時，處得中道，无不正也。在四則有不正之戒，人能識時義之輕重，則可以學易矣。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "九二，貞吉。 ",
            "children": [
              {
                "type": "注",
                "text": "以陽居陰，已不得其正矣。然所處得中，則猶可因以不失其正，故戒占者使因中以求正，然後可以得吉也"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，貞吉。",
            "children": [
              {
                "type": "注",
                "text": "居得中位，以陽居陰，履謙不亢，是以貞吉。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "九三，小人用壯，君子用罔，貞厲。",
            "children": [
              {
                "type": "集解",
                "list": [
                  {
                    "text": "馬融王肅云：罔，无也。",
                    "book": "［釋文］"
                  }
                ]
              }
            ]
          },
          {
            "type": "句",
            "value": "羝羊觸藩，羸其角。",
            "children": [
              {
                "type": "释文",
                "text": "觸，徐處六反。藩，方袁反，徐甫言反。羸 ，律悲反，又力追反，徐力皮反，王肅作縲，音螺，鄭虞作纍，張作蔂。"
              },
              {
                "type": "集解",
                "list": [
                  {
                    "text": "馬融曰：藩，籬落也。羸，大索也。",
                    "book": "［釋文］"
                  },
                  {
                    "text": "　張氏曰：羝羊，羖羊也。",
                    "book": "［同］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "九三，小人用壯，君子用罔，貞厲。羝羊觸藩，羸其角。",
            "children": [
              {
                "type": "注",
                "text": "處健之極，以陽處陽，用其壯者也。故小人用之以為壯，君子用之以為羅己者也。貞厲以壯，雖復羝羊，以之觸藩，能无羸乎？"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "九三，小人用壯，君子用罔，貞厲，羝羊觸藩，羸其角。 ",
            "children": [
              {
                "type": "注",
                "text": "九三以剛居陽而處壯，又當乾體之終，壯之極者也。極壯如此，在小人則為用壯，在君子則為用罔。小人尚力，故用其壯勇，君子志剛，故用罔。罔，无也。猶云蔑也，以其至剛蔑視於事而無所忌憚也。君子小人以地言，如君子有勇而无義為亂，剛柔得中則不折不屈，施於天下而无不宜，茍剛之大過，則无和順之德多傷，莫與貞固，守此則危道也。凡物莫不用其壯，齒者齧，角者觸，蹄者踶，羊壯於首羝為喜觸，故取為象。羊喜觸藩籬，以藩籬當其前也。蓋所當必觸。喜用壯如此，必羸困其角矣。猶人尚剛壯，所當必用必至摧困也。三壯甚如此，而不至凶，何也？曰，如三之為其往，足以致凶，而方言其危，故未及於凶也。凡可以致凶而未至者，則曰厲也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "九三，小人用壯，君子用罔，貞厲，羝羊觸藩，羸其角。 ",
            "children": [
              {
                "type": "注",
                "text": "羝，音低。羸，力追反。過剛不中，當壯之時，是小人用壯，而君子則用罔也。罔，无也；視有如无，君子之過於勇者也。如此，則雖正亦危矣。羝羊，剛壯喜觸之物。藩，籬也。羸，困也。貞厲之占，其象如此。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "九三，小人用壯，君子用罔，貞厲。羝羊觸藩，羸其角。",
            "children": [
              {
                "type": "注",
                "text": "處健之極，以陽處陽，用其壯者也。故小人用之以為壯，君子用之以為羅己者也。貞厲以壯，雖復羝羊，以之觸藩，能無羸乎？"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "九四，貞吉，悔亡。藩決不羸，壯於大轝之輹。",
            "children": [
              {
                "type": "释文",
                "text": "之輹，本又作輻。"
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，貞吉，悔亡。藩決不羸。壯于大輿之輹。",
            "children": [
              {
                "type": "注",
                "text": "下剛而進，將有憂虞，而以陽處陰，行不違謙，不失其壯，故得貞吉而悔亡也。己得其壯，而上陰不罔己路，故藩決不羸也。壯于大輿之輹，无有能說其輹者，可以往也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "九四，貞吉，悔亡，藩決不羸，壯于大輿之輹。 ",
            "children": [
              {
                "type": "注",
                "text": "四陽剛長，盛壯已過中壯之甚也。然居四為不正，方君子道長之時，豈可有不正也，故戒以貞則吉而悔亡，蓋分道長之時，小失則害亨進之勢，是有悔也。若在他卦，重剛而居柔，未必不為善也。大過是也。藩所以限隔也，藩籬決開，不復羸困其壯也，高大之車，輪輹強壯，其行之利可知。故云：壯于大輿之輹。輹，輪之要處也。車之敗當在折輹，輹壯則車強矣。云壯于輹，謂壯于進也，輹與輻同。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，貞吉，悔亡，藩決不羸，壯于大輿之輹。 ",
            "children": [
              {
                "type": "注",
                "text": "輹，音福。貞吉，悔亡，與咸九四同占。藩決不羸，承上文而言也。決，開也。三前有四，猶有藩焉。四前二陰，則藩決矣。壯于大輿之輹，亦可進之象也。以陽居陰，不極其剛，故其象如此。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，貞吉，悔亡。藩決不羸。壯于大輿之輹。",
            "children": [
              {
                "type": "注",
                "text": "下剛而進，將有憂虞。而以陽處陰，行不違謙，不失其壯，故得貞吉而悔亡也。己得其壯，而上陰不罔己路，故藩決不羸也。壯于大輿之輹，无有能說其輹者，可以往也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，喪羊于易，无悔。",
            "children": [
              {
                "type": "释文",
                "text": "于易，以鼓反，鄭音亦，陸作場，謂壃場也。 "
              },
              {
                "type": "集解",
                "list": [
                  {
                    "text": "鄭康成曰：易謂佼易也。",
                    "book": "［釋文］"
                  },
                  {
                    "text": "　莊氏云：經止一言喪羊，而注為兩處分用。初云必喪其羊，失其所居，是自然應失。後云能喪壯於易，不於險難，故得无咎，自能喪其羊，二理自相矛盾。",
                    "book": "［疏］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，喪羊于易，无悔。",
            "children": [
              {
                "type": "注",
                "text": "居於大壯，以陽處陽，猶不免咎，而況以陰處陽，以柔乘剛者乎？羊，壯也。必喪其羊，失其所居也。能喪壯于易，不于險難，故得无悔。二履貞吉，能幹其任，而己委焉，則得无悔。委之則難不至，居之則敵寇來，故曰喪羊于易。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，喪羊于易，无悔。 ",
            "children": [
              {
                "type": "注",
                "text": "羊羣行而喜觸，以象諸陽並進。四陽方長而並進，五以柔居上，若以力制則難勝而有悔，唯和易以待之，則羣陽无所用其剛，是喪其壯于和易也。如此則可以无悔。五以位言，則正以德，言則中，故能用和易之道，使羣陽雖壯无所用也。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，喪羊于易，无悔。 ",
            "children": [
              {
                "type": "注",
                "text": "喪，息浪反。《象》同。易，以豉反，一音亦。《旅》卦同。卦體似《兌》，有羊象焉，外柔而內剛者也。獨六五以柔居中，不能抵觸，雖失其壯，然亦无所悔矣。故其象如此，而占亦與《咸》九五同。易，容易之易。言忽然不覺其亡也。或作疆埸之埸，亦通。《漢．食貨志》「埸」作「易」。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，喪羊于易，无悔。",
            "children": [
              {
                "type": "注",
                "text": "居於大壯，以陽處陽，猶不免咎，而況以陰處陽，以柔乘剛者乎？羊，壯也。必喪其羊，失其所居也。能喪壯于易，不于險難，故得无悔。二履貞吉，能幹其任，而己委焉，則得无悔。委之則難不至，居之則敵寇來，故曰喪羊于易。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六，羝羊觸藩，不能退，不能遂，无攸利，艱則吉。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，羝羊觸藩，不能退，不能遂，无攸利。艱則吉。",
            "children": [
              {
                "type": "注",
                "text": "有應於三，故不能退。懼於剛長，故不能遂。持疑猶豫，志无所定，以斯決事，未見所利。雖處剛長，剛不害正。苟定其分，固志在三，以斯自處，則憂患消亡，故曰艱則吉也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六，羝羊觸藩，不能退，不能遂，无攸利，艱則吉。 ",
            "children": [
              {
                "type": "注",
                "text": "羝羊但取其用壯，故陰爻亦稱之。六以陰處震終而當壯極，其過可知，如羝羊之觸藩籬，進則礙身，退則妨角，進退皆不可也。才本陰柔，故不能勝己以就義，是不能退也。陰柔之人，雖極用壯之心，然必不能終其壯，有摧必縮，是不能遂也。其所為如此，无所往而利也。陰柔處壯，不能固其守，若遇艱困，必失其壯。失其壯則反得柔弱之分矣。是艱則得吉也，用壯則不利，知艱而處柔則吉也，居壯之終，有變之義也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，羝羊觸藩，不能退，不能遂，无攸利，艱則吉。 ",
            "children": [
              {
                "type": "注",
                "text": "壯終動極，故觸藩而不能退。然其質本柔，故又不能遂其進也。其象如此，其占可知。然猶幸其不剛，故能艱以處，則尚可以得吉也。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，羝羊觸藩，不能退，不能遂。无攸利，艱則吉。",
            "children": [
              {
                "type": "注",
                "text": "有應於三，故不能退。懼於剛長，故不能遂。持疑猶豫，志无所定，以斯決事，未見所利。雖處剛長，剛不害正。苟定其分，固志在三*，以斯自處，則憂患消亡，故曰艱則吉也。"
              }
            ]
          },
          {
            "type": "句",
            "value": "*「三」或作「一」。"
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：雷在天上，大壯。君子以非禮弗履。"
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：雷在天上，大壯。",
          "children": [
            {
              "type": "注",
              "text": "剛以動也。"
            }
          ]
        },
        {
          "type": "句",
          "value": "君子以非禮弗履。",
          "children": [
            {
              "type": "注",
              "text": "壯而違禮則凶，凶則失壯也，故君子以大壯而順禮也。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "《象》曰：雷在天上，大壯，君子以非禮弗履。",
          "children": [
            {
              "type": "注",
              "text": "雷震於天上，大而壯也。君子觀大壯之象，以行其壯。君子之大壯者，莫若克己復禮。古人云：｢自勝之謂強。｣《中庸》於｢和而不流｣、｢中立而不倚｣皆曰｢強哉矯｣、｢赴湯火｣、｢蹈白刃｣，武夫之勇可能也。至於克己復禮，則非君子之大壯不可能也，故云：君子以非禮弗履。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：雷在天上，大壯，君子以非禮弗履。 ",
          "children": [
            {
              "type": "注",
              "text": "自勝者強。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：雷在天上，大壯。",
          "children": [
            {
              "type": "注",
              "text": "剛以動也。"
            }
          ]
        },
        {
          "type": "句",
          "value": "君子以非禮弗履。",
          "children": [
            {
              "type": "注",
              "text": "壯而違禮則凶，凶則失壯也。故君子以大壯而順禮也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「雷在天上大壯」者，震雷為威動，乾天主剛健，雷在天上，是剛以動，所以為大壯。"
                }
              ]
            }
          ]
        },
        {
          "type": "句",
          "value": "「君子以非禮弗履」者，盛極之時，好生驕溢，故於大壯誡以非禮勿履也。"
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：壯於趾，其孚窮也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：壯于趾，其孚窮也。",
            "children": [
              {
                "type": "注",
                "text": "言其信窮。"
              }
            ]
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "《象》曰：壯于趾，其孚窮也。 ",
            "children": [
              {
                "type": "注",
                "text": "在最下而用壯以行，可必信其窮困而凶也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：壯于趾，其孚窮也。 ",
            "children": [
              {
                "type": "注",
                "text": "言必困窮。"
              }
            ]
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：壯于趾，其孚窮也。",
            "children": [
              {
                "type": "注",
                "text": "言其信窮。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「壯於趾征凶有孚」者，趾，足也。初在體下，有如趾足之象，故曰壯於趾也。施之於人，即是在下而用壯也。在下用壯，陵犯於物，以斯而行，凶其信矣。故曰征凶有孚。"
                  }
                ]
              }
            ]
          },
          {
            "type": "句",
            "value": "《象》曰「其孚窮」者，釋「壯於趾」者，其人信有窮凶也。"
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：九二貞吉，以中也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：九二貞吉，以中也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：九二貞吉，以中也。 ",
            "children": [
              {
                "type": "注",
                "text": "所以貞正而吉者，以其得中道也。中則不失正，況陽剛而乾體乎。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "象曰：九二貞吉，以中也。 "
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：九二貞吉，以中也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：以其居中履謙，行不違禮，故得正而吉也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：小人用壯，君子罔也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：小人用壯，君子罔也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "《象》曰：小人用壯，君子罔也。 ",
            "children": [
              {
                "type": "注",
                "text": "在小人則為用其強壯之力，在君子則為用罔，志氣剛強蔑視於事，靡所顧憚也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：小人用壯，君子罔也。 ",
            "children": [
              {
                "type": "注",
                "text": "小人以壯敗，君子以罔困。"
              }
            ]
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：小人用壯，君子罔也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：罔，羅罔也。羝羊，羖羊也。藩，藩籬也。羸，拘累纏繞也。九三處乾之上，是健之極也。又以陽居陽，是健而不謙也。健而不謙，必用其壯也。小人當此，不知恐懼，即用以為壯盛，故曰小人用壯。君子當此即慮危難，用之為羅罔於己，故曰君子用罔。以壯為正，其正必危，故云貞厲也。以此為正，狀似羝羊觸藩也。必拘羸其角矣。"
                  }
                ]
              }
            ]
          },
          {
            "type": "句",
            "value": "《象》曰「小人用壯，君子罔」者，言小人用以為壯者，即是君子所以為羅罔也。"
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：藩決不贏，尚往也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：藩決不羸，尚往也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "《象》曰：藩決不羸，尚往也。 ",
            "children": [
              {
                "type": "注",
                "text": "剛陽之長，必至於極。四雖已盛，然其往未止也，以至盛之陽，用壯而進，故莫有當之，藩決開而不羸困其力也。尚往，其進不已也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：藩決不羸，尚往也。 ",
            "children": [
              {
                "type": "注",
                "text": "尚、上通。"
              }
            ]
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：藩決不羸，尚往也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：大輿者，大車也。下剛而進，將有憂虞，而九四以陽處陰，行不違謙，居謙即不失其壯，故得正吉而悔亡也，故云貞吉悔亡。九三以壯健不謙，即被羸其角。九四以謙而進，謂之上行。陰爻不罔己路，故藩決不羸也。「壯於大輿之輹」者，言四乘車而進，其輹壯大，无有能脫之者，故曰「藩決不羸，壯於大輿之輹」也。"
                  }
                ]
              }
            ]
          },
          {
            "type": "句",
            "value": "《象》曰「尚往」者，尚，庶幾也。言己不失其壯，庶幾可以往也。"
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：喪羊于易，位不當也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：喪羊于易，位不當也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "《象》曰：喪羊于易，位不當也。 ",
            "children": [
              {
                "type": "注",
                "text": "所以必用柔和者，以陰柔居尊位故也。若以陽剛中正得尊位，則下无壯矣。以六五位不當也，故設喪羊于易之義，然大率治壯不可用剛，夫君臣上下之勢不相侔也，茍君之權足以制乎下，則雖有強壯跋扈之人，不足謂之壯也，必人君之勢有所不足，然後謂之治壯。故治壯之道，不可以剛也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：喪羊于易，位不當也。 "
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：喪羊于易，位不當也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「喪羊于易無悔」者，羊，壯也。居大壯之時，以陽處陽，猶不免咎，而況以陰處陽，以柔乘剛者乎？違謙越禮，必喪其壯。群陽方進，勢不可止。若於平易之時，逆捨其壯，委身任二，不為違拒，亦剛所不害，不害即无悔矣，故曰「喪羊于易无悔」也。"
                  }
                ]
              }
            ]
          },
          {
            "type": "句",
            "value": "《象》曰「位不當」者，正由處不當位，故須舍其壯也。"
          },
          {
            "type": "句",
            "value": "注「羊壯也」至「无悔」。　正義曰：羊，剛很之物，故以譬壯。云「必喪其羊失其所居」者，言違謙越禮，理勢必然。云「能喪壯於易不於險難」者，二雖應己，剛長則侵，陰為己寇難，必喪其壯，當在於平易寇難未來之時，勿於險難敵寇既來之日。良由居之必有喪其羊之理，故戒其預防。而莊氏云：「經止一言喪羊，而注為兩處分用。初云『必喪其羊，失其所居』，是自然應失。後云『能喪壯於易，不於險難』，故得无咎。自能喪其羊，二理自為矛盾。」竊謂莊氏此言，全不識注意。"
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：不能退，不能遂，不詳也。",
            "children": [
              {
                "type": "释文",
                "text": "不詳，詳審也，鄭王肅作祥，善也。 "
              }
            ]
          },
          {
            "type": "句",
            "value": "艱則吉，咎不長也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：不能退，不能遂，不詳也。艱則吉，咎不長也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "《象》曰：不能退，不能遂，不詳也。艱則吉，咎不長也。",
            "children": [
              {
                "type": "注",
                "text": "非其處而處，故進退不能，是其自處之不詳慎也。艱則吉，柔遇艱難又居壯，終自當變矣，變則得其分，過咎不長，乃吉也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：不能退，不能遂，不詳也。艱則吉，咎不長也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：不能退，不能遂，不詳也。艱則吉，咎不長也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：退謂退避，遂謂進往。有應於三，欽之不巳，故不能退避。然懼於剛長，故不能遂往，故云「羝羊觸藩不能退不能遂」也。无攸利者，持疑猶豫，不能自決，以此處事，未見其利，故曰无攸利也。艱則吉者，雖處剛長，剛不害正。但艱固其志，不捨於三，即得吉，故曰艱則吉也。"
                  },
                  {
                    "type": "句",
                    "value": "《象》曰「不詳也」者，祥者善也。進退不定，非為善也，故云不祥也。「咎不長也」者，能艱固其志，即憂患消亡，其咎不長，釋所以得吉也。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "大壯，《序卦》：｢遯者退也，物不可以終遯，故受之以大壯。｣遯為違去之義，壯為進盛之義。遯者，陰長而陽遯也。大壯，陽之壯盛也。衰則必盛，消息相須，故既遯則必壯，大壯所以次遯也。為卦震上乾下。乾剛而震動，以剛而動，大壯之義也。剛陽大也，陽長已過中矣。大者壯盛也。又雷之威震而在天上，亦大壯之義也。"
      }
    ]
  ]
}