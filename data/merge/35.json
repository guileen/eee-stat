{
  "name": "晉",
  "down": "坤",
  "up": "離",
  "guaci": {
    "jijie": [
      {
        "type": "句",
        "value": "晉，康侯用錫馬蕃庶，晝日三接。",
        "children": [
          {
            "type": "释文",
            "text": "晉，孟作齊，齊子西反，義同。蕃，音煩，鄭發袁反，庶如字，眾也，鄭止奢反。三，徐息慙反。接如字，鄭音捷。"
          },
          {
            "type": "集解",
            "list": [
              {
                "text": "馬融曰：康，安也。",
                "book": "［釋文］"
              },
              {
                "text": "　鄭康成曰：康，尊也，廣也。蕃庶謂蕃遮禽也。接，勝也。　陸績曰：康，安也，樂也。",
                "book": "［并同］"
              }
            ]
          }
        ]
      }
    ],
    "wangzhu": [
      {
        "type": "句",
        "value": "晉，康侯用錫馬蕃庶，晝日三接。"
      }
    ],
    "ycz": [
      {
        "type": "句",
        "value": "晉，康侯用錫馬蕃庶，晝日三接。",
        "children": [
          {
            "type": "注",
            "text": "晉為進盛之時，大明在上，而下體順附。諸侯承王之象也，故為康侯。康侯，治安之侯也。上之大明而能同德，以順附治安之侯也，故受其寵，數錫之馬眾多也。車馬重賜也。蕃庶，眾多也，不唯錫與之厚，又見親禮晝日之中，至於三接，言寵遇之至也。晉進盛之時，上明下順，君臣相得。在上而言則進於明盛，在臣而言則進升高顯，受其光寵也。"
          }
        ]
      }
    ],
    "zx": [
      {
        "type": "句",
        "value": "晉，康侯用錫馬蕃庶，晝日三接。 ",
        "children": [
          {
            "type": "注",
            "text": "晉，進也。康侯，安國之侯也。錫馬蕃庶，晝日三接，言多受大賜，而顯被親禮也。蓋其為卦上離下坤，有日出地上之象，順而麗乎大明之德，又其變自《觀》而來，為六四之柔進而上行以至於五。占者有是三者，則亦當有是寵也。"
          }
        ]
      }
    ],
    "zhengyi": [
      {
        "type": "句",
        "value": "晉，康侯用錫馬蕃庶，晝日三接。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：晉者，卦名也。晉之為義，進長之名。此卦明臣之昇進，故謂之晉。康者，美之名也。侯謂昇進之臣也。臣既柔進，天子美之，賜以車馬，蕃多而眾庶，故曰「康侯用錫馬蕃庶」也。晝日三接者，言非惟蒙賜蕃多，又被親寵頻數，一晝之間，三度接見也。 "
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：晉，進也。明出地上，順而麗乎大明。柔進而上行，是以康侯用錫馬蕃庶。晝日三接也。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：晉，進也。明出地上，順而麗乎大明，柔進而上行。",
          "children": [
            {
              "type": "注",
              "text": "凡言上行者，所之在貴也。 "
            }
          ]
        },
        {
          "type": "句",
          "value": "是以康侯用錫馬蕃庶，晝日三接也。",
          "children": [
            {
              "type": "注",
              "text": "康，美之名也。順以著明，臣之道也。柔進而上行，物所與也，故得錫馬而蕃庶。以訟受服，則終朝三褫；柔進受寵，則一晝三接也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：晉，進也。明出地上，順而麗乎大明，柔進而上行，是以康侯用錫馬蕃庶，晝日三接也。",
          "children": [
            {
              "type": "注",
              "text": "晉，進也。明，進而盛也。明出於地，益進而盛，故為晉，所以不謂之進者。進為前進，不能包明盛之義。明出地上，離在坤上也。坤麗於離，以順麗於大明，順德之臣上附於大明之君也。柔進而上行，凡卦離在上者，柔居君位多云「柔進而上行」：噬嗑、睽、鼎是也。六五以柔居君位，明而順麗，為待下寵遇親密之義，是以為康侯用錫馬蕃庶。晝日三接也。大明之君，安天下者也。諸侯能附天子之明德，是康民安國之侯也，故謂之康侯，是以享寵錫，而見親禮，晝日之間三接見於天子也。不曰公卿，而曰侯，天子治於上者也，諸侯治於下者也。在下而順附於大明之君，諸侯之象也。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：晉，進也。",
          "children": [
            {
              "type": "注",
              "text": " 釋卦名義。"
            }
          ]
        },
        {
          "type": "句",
          "value": "明出地上，順而麗乎大明，柔進而上行，是以「康侯用錫馬蕃庶，晝日三接」也。",
          "children": [
            {
              "type": "注",
              "text": " 「上行」之上，時掌反。以卦象、卦德、卦變釋卦辭。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：晉，進也。明出地上，順而麗乎大明，柔進而上行。",
          "children": [
            {
              "type": "注",
              "text": "凡言上行者，所之在貴也。"
            }
          ]
        },
        {
          "type": "句",
          "value": "是以康侯用錫馬蕃庶，晝日三接也。",
          "children": [
            {
              "type": "注",
              "text": "康，美之名也。順以著明，臣之道也。柔進而上行，物所與也。故得錫馬而蕃庶。以訟受服，則終朝三褫。柔進受寵，則一晝三接也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「晉，進也」者，以今釋古，古之晉字，即以進長為義，恐後世不曉，故以進釋之。「明出地上」者，此就二體釋得晉名。離上坤下，故言明出地上。明既出地，漸就進長，所以為晉。「順而麗乎大明柔進而上行」者，此就二體之義及六五之爻釋「康侯用錫馬」巳下也。坤，順也；離，麗也，又為明。坤能順從而麗著於大明，六五以柔而進，上行貴位，順而著明臣之美道也。柔進而上行，君上所與也，故得厚賜而被親寵也。"
                }
              ]
            }
          ]
        },
        {
          "type": "句",
          "value": "「是以康侯用錫馬蕃庶，晝日三接」者，釋訖舉《經》以結君寵之意也。"
        },
        {
          "type": "句",
          "value": "注「以訟」至「三接也」。　正義曰：舉此對釋者，蓋訟言終朝，晉言一晝，俱不盡一日，明黜陟之速，所以示懲勸也。"
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初六，晉如，摧如，貞吉。罔孚，裕无咎。",
            "children": [
              {
                "type": "释文",
                "text": "摧如，罪雷反，退也。［按］《說文》引「罔孚」作「有孚」"
              },
              {
                "type": "集解",
                "list": [
                  {
                    "text": "鄭康成曰：摧讀如南山崔崔之崔。",
                    "book": "［釋文］"
                  },
                  {
                    "text": "　何氏曰：摧退也，裕寬也，如辭也。",
                    "book": "［疏］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，晉如摧如，貞吉，罔孚，裕，无咎。",
            "children": [
              {
                "type": "注",
                "text": "處順之初，應明其始，明順之德，於斯將隆。進明退順，不失其正，故曰晉如摧如貞吉也。處卦之始，功業未著，物未之信，故曰罔孚。方踐卦始，未至履位，以此為足，自喪其長者也。故必裕之，然後无咎。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初六，晉如摧如，貞吉。罔孚裕，无咎。",
            "children": [
              {
                "type": "注",
                "text": "初居晉之下，進之始也。晉如，升進也。摧如，抑退也。於始進而言，遂其進不遂其進，唯得正則吉也。罔孚者，在下而始進，豈遽能深見信於上。茍上未見信，則當安中自守，雍容寬裕，无急於求上之信也。茍欲信之心切，非汲汲以失其守，則悻悻以傷於義矣，皆有咎也。故裕，則无咎。君子處進退之道也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初六，晉如摧如，貞吉，罔孚，裕无咎。",
            "children": [
              {
                "type": "注",
                "text": " 以陰居下，應不中正，有欲進見摧之象。占者如是，而能守正則吉。設不為人所信，亦當處以寬裕，則无咎也。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初六，晉如摧如，貞吉。罔孚，裕，无咎。",
            "children": [
              {
                "type": "注",
                "text": "處順之初，應明之始，明順之德，於斯將隆。進明退順，不失其正，故曰「晉如摧如貞吉」也。處卦之始，功業未著，物未之信，故曰罔孚。方踐卦始，未至履位，以此為足，自喪其長者也。故必裕之，然後无咎。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，晉如，愁如，貞吉。",
            "children": [
              {
                "type": "释文",
                "text": "愁，狀由反，鄭子小反。"
              },
              {
                "type": "集解",
                "list": [
                  {
                    "text": "鄭康成曰：愁，變色貌。",
                    "book": "［釋文］"
                  }
                ]
              }
            ]
          },
          {
            "type": "句",
            "value": "受茲介福于其王母。",
            "children": [
              {
                "type": "集解",
                "list": [
                  {
                    "text": "馬融曰：介，大也。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，晉如愁如，貞吉。受茲介福，于其王母。",
            "children": [
              {
                "type": "注",
                "text": "進而无應，其德不昭，故曰晉如愁如。居中得位，履順而正，不以无應而回其志，處晦能致其誠者也。脩德以斯，聞乎幽昧，得正之吉也，故曰貞吉。母者，處內而成德者也。鳴鶴在陰則其子和之，立誠於闇，闇亦應之，故其初愁如。履貞不回，則乃受茲大福于其王母也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，晉如愁如，貞吉。受茲介福，于其王母。",
            "children": [
              {
                "type": "注",
                "text": "六二在下，上无應援，以中正柔和之德，非強於進者也，故於進為可憂愁，謂其進之難也。然守其貞正，則當得吉，故云晉如愁如，貞吉。王母，祖母也，謂陰之至尊者，指六五也。二以中正之道自守，雖上无應援不能自進，然其中正之德久而必彰，上之人自當求之。蓋六五大明之君，與之同德，必當求之，加之寵祿，受介福於王母也。介，大也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，晉如愁如，貞吉，受茲介福，于其王母。",
            "children": [
              {
                "type": "注",
                "text": " 六二，中正，上无應援，故欲進而愁。占者如是，而能守正則吉，而受福于王母也。王母，指六五，蓋享先妣之吉占。而凡以陰居尊者，皆其類也。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，晉如愁如，貞吉。受茲介福，于其王母。",
            "children": [
              {
                "type": "注",
                "text": "進而无應，其德不昭，故曰「晉如愁如」。居中得位，履順而正，不以无應而回其志，處晦能致其誠者也。脩德以斯，聞乎幽昧，得正之吉也，故曰貞吉。母者，處內而成德者也。鳴鶴在陰則其子和之，立誠於闇，闇亦應之，故其初愁如。履貞不回，則乃受茲大福于其王母也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，衆允，悔亡。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，眾允，悔亡。",
            "children": [
              {
                "type": "注",
                "text": "處非其位，悔也。志在上行，與眾同信，順而麗明，故得悔亡也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，眾允，悔亡。",
            "children": [
              {
                "type": "注",
                "text": "以六居三，不得中正，宜有悔咎。而三在順體之上，順之極者也。三陰皆順上者是也。是三之順上與眾同志，眾所允從，其悔所以亡也。有順上向明之志，而眾允從之，何所不利。或曰：不由中正，而與眾同得，為善乎？曰：眾所允者，必至當也。況順上之大明，豈有不善也，是以悔亡，蓋亡其不中正之失矣。古人曰：謀從眾，則合天心。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，眾允，悔亡。",
            "children": [
              {
                "type": "注",
                "text": " 三不中正，宜有悔者，以其與下二陰皆欲上進，是以為眾所信而悔亡也。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，眾允，悔亡。",
            "children": [
              {
                "type": "注",
                "text": "處非其位，悔也。志在上行，與眾同信，順而麗明，故得悔亡也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "九四，晉如鼫鼠，貞厲。",
            "children": [
              {
                "type": "释文",
                "text": "鼫，《子夏傳》作碩鼠。"
              },
              {
                "type": "集解",
                "list": []
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，晉如鼫鼠，貞厲。",
            "children": [
              {
                "type": "注",
                "text": "履非其位，上承於五，下據三陰。履非其位，又負且乘，无業可安，志无所據，以斯為進，正之危也。進如鼫鼠，无所守也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "九四，晉如鼫鼠，貞厲。",
            "children": [
              {
                "type": "注",
                "text": "以九居四，非其位也。非其位而居之，貪據其位者也。貪處高位，既非所安，而又與上同德，順麗於上，三陰皆在己下，勢必上進，故其心畏忌之。貪而畏人者，鼫鼠也。故云｢晉如鼫鼠｣，貪於非據而存畏忌之心。貞固守此，其危可知，言貞厲者，開有改之道也。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，晉如鼫鼠，貞厲。",
            "children": [
              {
                "type": "注",
                "text": " 鼫，音石。不中不正，以竊高位，貪而畏人，蓋危道也。故為鼫鼠之象。占者如是，雖正亦危。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，晉如鼫鼠，貞厲。",
            "children": [
              {
                "type": "注",
                "text": "履非其位，上承於五，下據三陰。履非其位，又負且乘，无業可安，志无所據，以斯為進，正之危也。進如鼫鼠，无所守也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，悔亡，矢得勿恤，往吉，无不利。",
            "children": [
              {
                "type": "释文",
                "text": "失得如字，孟馬鄭虞王肅本作矢。"
              },
              {
                "type": "集解",
                "list": [
                  {
                    "text": "馬融王肅曰：離為矢。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，悔亡，失得勿恤。往吉，无不利。",
            "children": [
              {
                "type": "注",
                "text": "柔得尊位，陰為明主，能不用 察，不代下任也。故雖不當位，能消其悔。失得勿恤，各有其司，術斯以往，无不利也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，悔亡，失得勿恤。往，吉，无不利。",
            "children": [
              {
                "type": "注",
                "text": "六以柔居尊位，本當有悔，以大明而下皆順附，故其悔得亡也。下既同德順附，當推誠委任，盡眾人之才，通天下之志，勿復自任其明、恤其失得，如此而往，則吉而无不利也。六五，大明之主。不患其不能明照，患其用明之過，至於察察，失委任之道，故戒以失得勿恤也。夫私意偏任不察則有蔽，盡天下之公，豈當復用私察也。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，悔亡，失得勿恤，往吉，无不利。",
            "children": [
              {
                "type": "注",
                "text": "柔得尊位，陰為明主，能不用察，不代下任也。故雖不當位，能消其悔。失得勿恤，各有其司，術斯以往，无不利也。"
              }
            ]
          },
          {
            "type": "句",
            "value": " 《象》曰：失得勿恤，往有慶也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「悔亡失得勿恤往吉无不利」者，居不當位，悔也。柔得尊位，陰為明主，能不自用其明，以事委任於下，故得悔亡。既以事任下，委物責成，失之與得，不須憂恤，故曰失得勿恤也。能用此道，所往皆吉而无不利，故曰往吉无不利也。"
                  }
                ]
              }
            ]
          },
          {
            "type": "句",
            "value": "《象》曰「有慶」者，委任得人，非惟自得无憂，亦將人所慶說，故曰有慶也。"
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上九，晉其角，"
          },
          {
            "type": "句",
            "value": "惟用伐邑，厲吉无咎，貞吝。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，晉其角，維用伐邑。厲吉无咎，貞吝。",
            "children": [
              {
                "type": "注",
                "text": "處進之極，過明之中，明將夷焉。已在乎角，而猶進之，非亢如何？失夫道化无為之事，必須攻伐然後服邑。危乃得吉，吉乃无咎，用斯為正，亦以賤矣。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九，晉其角，維用伐邑。厲吉，无咎，貞吝。",
            "children": [
              {
                "type": "注",
                "text": "角剛而居上之物。上九以剛居卦之極，故取角為象，以陽居上剛之極也。在晉之上，進之極也。剛極則有強猛之過，進極則有躁急之失。以剛而極於進，失中之甚也。无所用而可維獨用於伐邑，則雖厲而吉，且无咎也。伐四方者，治外也；伐其居邑者，治內也。言伐邑，謂內自治也。人之自治，剛極則守道愈固，進極則遷善愈速。如上九者，以之自治，則雖傷於厲而吉，且貞无咎也。嚴厲非安和之道，而於自治則有功也。復云：貞吝以盡其義。極於剛進，雖自治有功，然非中和之德，故於貞正之道為可吝也。不失中正為貞。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，晉其角，維用伐邑。厲吉无咎，貞吝。",
            "children": [
              {
                "type": "注",
                "text": "處進之極，過明之中，明將夷焉。已在乎角，在猶進之，非亢如何？失夫道化无為之事，必須攻伐，然後服邑，危乃得吉，吉乃无咎。用斯為正，亦以賤矣。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：明出地上。晉。君子以自昭明德。",
          "children": [
            {
              "type": "集解",
              "list": [
                {
                  "text": "周氏等為照，之召反，以為自照己身。",
                  "book": "［疏］"
                }
              ]
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：明出地上，晉，君子以自昭明德。",
          "children": [
            {
              "type": "注",
              "text": "以順著明，自顯之道。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：明出地上，晉，君子以自昭明德。",
          "children": [
            {
              "type": "注",
              "text": "昭，明之也。傳曰：昭德塞違，昭其度也。君子觀明出地上，而益明盛之象，而以自昭其明德，去蔽致知，昭明德於己也。明明德於天下，昭明德於外也；明明德在己，故云自昭。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：明出地上，晉，君子以自昭明德。",
          "children": [
            {
              "type": "注",
              "text": " 昭，明之也。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：明出地上，晉。君子以自昭明德。",
          "children": [
            {
              "type": "注",
              "text": "以順著明，自顯之道。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「自昭明德」者，昭亦明也，謂自顯明其德也。周氏等為「照」，以為自照己身。《老子》曰：「自知者明。」用明以自照為明德。案：王注此云：「以順著明自顯之道。」又此卦與明夷正反。《明夷象》云：「君子以蒞眾用晦而明。」王注彼云：「蒞眾顯明，蔽偽百姓。」「藏明於內，乃得明也。」准此二注，明王之注意以此為自顯明德。昭字宜為昭（之遙反）。周氏等為照（之召反），非注旨也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：晉如，摧如，獨行正也。裕无咎，未受命也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：晉如摧如，獨行正也。裕无咎，未受命也。",
            "children": [
              {
                "type": "注",
                "text": "未得履位，未受命也。"
              }
            ]
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：晉如摧如，獨行正也；裕无咎，未受命也。",
            "children": [
              {
                "type": "注",
                "text": "无進无抑，唯獨行正道也。寬裕則无咎者，始欲進而未當位故也。君子之於進退，或遲或速，唯義所當，未嘗不裕也。聖人恐後之人不達寬裕之義，居位者廢職失守以為裕，故特云初六，裕則无咎者，始進未受命當職任故也。若有官守不信於上而失職，一日不可居也。然事非一槩，久速唯時，亦容有為之兆者。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：晉如摧如，獨行正也。裕无咎，未受命也。",
            "children": [
              {
                "type": "注",
                "text": " 初居下位，未有官守之命。"
              }
            ]
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：晉如摧如，獨行正也。裕无咎，未受命也。",
            "children": [
              {
                "type": "注",
                "text": "未得履位，未受命也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「晉如摧如貞吉」者，何氏云：「摧，退也。裕，寬也。如，辭也。」初六處順之初，應明之始，明順之德，於斯將隆，進則之明，退則居順，進之與退，不失其正，故曰「晉如摧如貞吉」也。罔孚者，處卦之始，功業未著，未為人所信服，故曰罔孚。裕无咎者，裕，寬也。方踐卦始，未至履位，不可自以為足也，若以此為足，是自喪其長也。故必宜寬裕其德，使功業弘廣，然後无咎，故曰裕无咎也。"
                  },
                  {
                    "type": "句",
                    "value": "《象》曰「獨行正」者，獨猶專也，言進與退，專行其正也。「裕无咎未受命也」者，處進之初，未得履位，未受錫命，故宜寬裕進德，乃得无咎。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：受茲介福，以中正也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：受茲介福，以中正也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：受茲介福，以中正也。",
            "children": [
              {
                "type": "注",
                "text": "受茲介福，以中正之道也。人能守中正之道，久而必亨，況大明在上而同德，必受大福也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：受茲介福，以中正也。 "
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：受茲介福，以中正也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「晉如愁如」者，六二進而无應於上，其德不見昭明，故曰進如愁如，憂其不昭也。貞吉者，然履順居於中正，不以无應而不脩其德，正而獲吉，故曰貞吉也。「受茲介福于其王母」者，介者，大也。母者，處內而成德者也。初雖愁如，但守正不改，終能受此大福於其所脩，故曰「受茲介福於其王母」。"
                  }
                ]
              }
            ]
          },
          {
            "type": "句",
            "value": "注「鳴鶴在陰則其子和之」。　正義曰：此王用《中孚》九二爻辭也。"
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：衆允之志，上行也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：眾允之，志上行也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：眾允之，志上行也。",
            "children": [
              {
                "type": "注",
                "text": "上行上順，麗於大明也。上從大明之君，眾志之所同也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：眾允之志，上行也。 "
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：眾允之，志上行也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：六三處非其位，有悔也。志在上行，與眾同信，順而麗明，故得其悔亡。"
                  },
                  {
                    "type": "句",
                    "value": "《象》曰「眾允之，志上行也」者，居晉之時，眾皆欲進，己應於上，志在上行，故能與眾同信也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：鼫鼠貞厲，位不當也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：鼫鼠貞厲，位不當也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：鼫鼠貞厲，位不當也。",
            "children": [
              {
                "type": "注",
                "text": "賢者以正德宜在高位，不正而處高位，則為非據。貪而懼失，則畏人。固處其地，危可知也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：鼫鼠貞厲，位不當也。"
          },
          {
            "type": "句",
            "value": " 六五，悔亡，失得勿恤，往吉，无不利。",
            "children": [
              {
                "type": "注",
                "text": " 以陰居陽，宜有悔矣。以大明在上，而下皆順從，故占者得之，則其悔亡。又一切去其計功謀利之心，則往吉而无不利也。然亦必有其德，乃應其占耳。"
              }
            ]
          },
          {
            "type": "句",
            "value": "《象》曰：失得勿恤，往有慶也。"
          },
          {
            "type": "句",
            "value": " 上九，晉其角，維用伐邑，厲吉无咎，貞吝。",
            "children": [
              {
                "type": "注",
                "text": " 角剛而居上。上九剛進之極，有其象矣。占者得之，而以伐其私邑，則雖危而吉且无咎。然以極剛治小邑，雖得其正，亦可吝矣。"
              }
            ]
          },
          {
            "type": "句",
            "value": "《象》曰：維用伐邑，道未光也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：鼫鼠貞厲，位不當也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：晉如鼫鼠者，鼫鼠有五能而不成伎之蟲也。九四履非其位，上承於五，下據三陰，上不許其承，下不許其據，以斯為進，无業可安，无據可守，事同鼫鼠，无所成功也。以斯為進，正之危也，故曰「晉如鼫鼠，貞厲」也。"
                  },
                  {
                    "type": "句",
                    "value": "注「進如鼫鼠，无所守也」。　正義曰：蔡邕《勸學篇》云：「鼫鼠五能不成一伎術。」《注》曰：「能飛不能過屋，能緣不能窮木，能游不能度谷，能穴不能掩身，能走不能先人*。」《本草經》云：「螻蛄一名鼫鼠。」謂此也。鄭引《詩》云：「碩鼠碩鼠，无食我黍。」謂大鼠也。陸機以為「雀鼠」。案：王以為「无所守」，蓋五伎者當之。"
                  }
                ]
              }
            ]
          },
          {
            "type": "句",
            "value": "*「先人」原文作「免人」。"
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：矢得勿恤，往有慶也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：失得勿恤，往有慶也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：失得勿恤，往有慶也。",
            "children": [
              {
                "type": "注",
                "text": "以大明之德，得下之附，推誠委任，則可以成天下之大功，往而有福慶也。"
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：惟用伐邑，道未光也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：維用伐邑，道未光也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：維用伐邑，道未光也。",
            "children": [
              {
                "type": "注",
                "text": "維用伐邑，既得吉而无咎。復云：貞吝者，貞道未光大也。以正理言之，猶可吝也。夫道既光大，則无不中正，大安有過也。今以過剛自治，雖有功矣，然其道未光大，故亦可吝。聖人言盡善之道。"
              }
            ]
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：維用伐邑，道未光也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：晉其角者，西南隅也。上九處進之極，過明之中，其猶日過於中，已在於角而猶進之，故曰進其角也。維用伐邑者，在角猶進，過亢不已，不能端拱无為，使物自服，必須攻伐其邑，然後服之，故云維用伐邑也。「厲吉无咎貞吝」者，兵者凶器，伐而服之，是危乃得吉，吉乃无咎，故曰厲吉无咎。以此為正，亦以賤矣，故曰貞吝也。"
                  }
                ]
              }
            ]
          },
          {
            "type": "句",
            "value": "《象》曰「道未光也」者，用伐乃服，雖得之，其道未光大也。"
          }
        ]
      }
    }
  ],
  "guazhu": [
    [
      {
        "type": "注",
        "text": "晉，《序卦》：「物不可以終壯，故受之以晉，晉者進也。」物无壯而終止之理，既盛壯則必進，晉所以繼大壯也。為卦離在坤上，明出地上也。日出於地，升而益明，故為晉。晉進而光明盛大之意也。凡物漸盛為進，故《彖》云：「晉，進也。」卦有有德者，有无德者，隨其宜也。乾坤之外，云元亨者，固有也。云利貞者，所不足而可以有功也。有不同者，革漸是也。隨卦可見晉之盛，而无德者无用有也。晉之明盛，故更不言亨。順乎大明，无用戒正也。"
      }
    ]
  ]
}