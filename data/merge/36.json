{
  "name": "明夷",
  "down": "離",
  "up": "坤",
  "guaci": {
    "jijie": [
      {
        "type": "句",
        "value": "明夷，利艱貞。"
      }
    ],
    "wangzhu": [
      {
        "type": "句",
        "value": "明夷，利艱貞。"
      }
    ],
    "ycz": [
      {
        "type": "句",
        "value": "明夷，利艱貞。",
        "children": [
          {
            "type": "注",
            "text": "君子當明夷之時，利在知艱難，而不失其貞正也。在昏暗艱難之時，而能不失其正，所以為君子也。"
          }
        ]
      }
    ],
    "zx": [
      {
        "type": "句",
        "value": "明夷，利艱貞。",
        "children": [
          {
            "type": "注",
            "text": " 夷，傷也。為卦下離上坤，日入地中，明而見傷之象，故為明夷。又其上六為暗之主，六五近之，故占者利于艱難以守正，而自晦其明也。"
          }
        ]
      }
    ],
    "zhengyi": [
      {
        "type": "句",
        "value": "明夷，利艱貞。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：明夷，卦名。夷者，傷也。此卦日入地中，明夷之象。施之於人事，闇主在上，明臣在下，不敢顯其明智，亦明夷之義也。時雖至闇，不可隨世傾邪，故宜艱難堅固，守其貞正之德。故明夷之世，利在艱貞。 "
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：明入地中，明夷。"
        },
        {
          "type": "句",
          "value": "內文明而外柔順，以蒙大難，",
          "children": [
            {
              "type": "集解",
              "list": [
                {
                  "text": "鄭康成曰： 蒙，猶遭也。　一云蒙冒也。",
                  "book": "［并釋文］"
                }
              ]
            }
          ]
        },
        {
          "type": "句",
          "value": "文王以之。",
          "children": [
            {
              "type": "释文",
              "text": "文王以之，鄭荀向作似之，下亦然。"
            },
            {
              "type": "集解",
              "list": [
                {
                  "text": "王肅曰：惟文王能用之。",
                  "book": "［釋文］"
                }
              ]
            }
          ]
        },
        {
          "type": "句",
          "value": "利艱貞，晦其明也。內難而能正其志，箕子以之。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：明入地中，明夷。 內文明而外柔順，以蒙大難，文王以之。 利艱貞，晦其明也。內難而能正其志，箕子以之。"
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：明入地中，明夷。內文明而外柔順，以蒙大難，文王以之。",
          "children": [
            {
              "type": "注",
              "text": "明入於地，其明滅也，故為明夷。內卦離，離者文明之象。外卦坤，坤者柔順之象。為人內有文明之德，而外能柔順也，昔者文王如是，故曰文王以之。當紂之昏暗，乃明夷之時，而文王內有文明之德，外柔順以事紂，蒙犯大難而內不失其明聖，而外足以遠禍患，此文王所用之道也，故曰文王以之。"
            }
          ]
        },
        {
          "type": "句",
          "value": "利艱貞，晦其明也。內難而能正其志，箕子以之。",
          "children": [
            {
              "type": "注",
              "text": "明夷之時，利於處艱厄而不失其貞正，謂能晦藏其明也。不晦其明則被禍患，不守其正則非賢明。箕子當紂之時，身處其國內，切近其難，故云：內難。然箕子能晦藏其明，而自守其正志，箕子所用之道也。故曰箕子以之。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：明入地中，明夷。",
          "children": [
            {
              "type": "注",
              "text": " 以卦象釋卦名。"
            }
          ]
        },
        {
          "type": "句",
          "value": "內文明而外柔順，以蒙大難，文王以之。",
          "children": [
            {
              "type": "注",
              "text": " 難，去聲。下同。以卦德釋卦義。蒙大難，謂遭紂之亂而見囚也。 "
            }
          ]
        },
        {
          "type": "句",
          "value": "利艱貞，晦其明也，內難而能正其志，箕子以之。",
          "children": [
            {
              "type": "注",
              "text": " 以六五一爻之義釋卦辭。內難，謂為紂近親，在其國內，如六五之近於上六也。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：明入地中，明夷。內文明而外柔順，以蒙大難，文王以之。利艱貞，晦其明也。內難而能正其志，箕子以之。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「明入地中明夷」者，此就二象以釋卦名，故此及晉卦皆《彖》、《象》同辭也。「內文明而外柔順，以蒙大難，文王以之」者，既釋明夷之義，又須出能用明夷之人，內懷文明之德，撫教六州，外執柔順之能，三分事紂，以此蒙犯大難，身得保全，惟文王能用之，故云文王以之。「利艱貞晦其明也」者，此又就二體釋卦之德。明在地中，是晦其明也。既處明夷之世，外晦其明，恐陷於邪道，故利在艱固其貞，不失其正，言所以利艱貞者，用晦其明也。「內難而能正其志箕子以之」者，既釋艱貞之義，又須出能用艱貞之人，內有險難，殷祚將傾，而能自正其志，不為而邪諂，惟箕子能用之，故云「箕子以之」。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，明夷于飛，垂其翼。君子于行，三日不食。有攸往，主人有言。"
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，明夷于飛，垂其翼。君子于行，三日不食。有攸往，主人有言。",
            "children": [
              {
                "type": "注",
                "text": "明夷之主，在於上六，上六為至闇者也。初處卦之始，最遠於難也。遠難過甚，明夷遠遯，絕跡匿形，不由軌路，故曰明夷于飛。懷懼而行，行不敢顯，故曰垂其翼也。尚義而行，故曰君子于行也。志急於行，饑不遑食，故曰三日不食也。殊類過甚，以斯適人，人必疑之，故曰「有攸往，主人有言」。"
              }
            ]
          },
          {
            "type": "句",
            "value": " 《象》曰：君子于行，義不食也。"
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九，明夷于飛，垂其翼，君子于行，三日不食。有攸往，主人有言。",
            "children": [
              {
                "type": "注",
                "text": "初九明體而居明夷之初，見傷之始也。九陽明上升者也，故取飛象。昏暗在上，傷陽之明使不得上進，是于飛而傷其翼也。翼見傷故垂，大凡小人之害君子，害其所以行者，君子于行三日不食，君子明照見事之微，雖始有見傷之端，未顯也，君子則能見之矣，故行去避之。君子于行，謂去其祿位而退藏也。三日不食，謂困窮之極也。事未顯而處甚艱，非見幾之明不能也。夫知幾者，君子之獨見，非眾人所能識也，故明夷之始，其見傷未顯而去之，則世俗孰不疑怪，故有所往適則主人有言也。然君子不以世俗之見怪而遲疑其行也。若俟眾人盡識，則傷已及而不能去矣。此薛方所以為明，而揚雄所以不獲其去也。或曰傷至於垂翼，傷已明矣，何得眾人猶未識也？曰：初陽之始也。云垂其翼，謂傷其所以飛爾，其事則未顯也，君子見幾故亟去之。世俗之人未能見，故異而非之。如穆生之去楚申公。白公且非之，況世俗之人乎。但譏其責小禮，而不知穆生之去，避胥靡之禍也。當其言曰，不去楚人將鉗我於市。雖二儒者，亦以為過甚之言也。又如袁閎於黨事未起之前，名德之士方鋒起，而獨潛身土室，故人以為狂生，卒免黨錮之禍，所往，而人有言，胡足怪也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，明夷于飛，垂其翼，君子于行，三日不食。有攸往，主人有言。",
            "children": [
              {
                "type": "注",
                "text": " 飛而垂翼，見傷之象。占者行而不食，所如不合，時義當然，不得而避也。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，明夷于飛，垂其翼。君子于行，三日不食。有攸往，主人有言。",
            "children": [
              {
                "type": "注",
                "text": "明夷之主，在於上六，上六為至闇者也。初處卦之始，最遠於難也。遠難過甚，明夷遠遯，絕跡匿形，不由軌路，故曰明夷于飛。懷懼而行，行不敢顯，故曰垂其翼也。尚義而行，故曰君子于行也。志急於行，飢不遑食，故曰三日不食也。殊類過甚，以斯適人，人心疑之，故曰「有攸往，主人有言」。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，明夷于左股，用拯馬壯，吉。",
            "children": [
              {
                "type": "释文",
                "text": "夷于子夏作睇，鄭陸同，亦作眱。左股，音古，馬王肅作般，姚作右般。用拯子夏作抍。［按］《說文》引作抍。"
              },
              {
                "type": "集解",
                "list": [
                  {
                    "text": "馬融王肅云：般，旋也，日隨天左旋也。",
                    "book": "［釋文］"
                  },
                  {
                    "text": "　鄭康成曰：辰在酉，酉在（一作是）西方，又下體離，離為目。九三體在震，震東方。九三又在辰，辰得巽，氣為股。此謂六二有明徳，欲承九三，故云睇于左股。",
                    "book": "［禮記疏］"
                  },
                  {
                    "text": "　又曰：拯，承也。",
                    "book": "［釋文］"
                  },
                  {
                    "text": "　姚信曰：右般，自辰右旋入北。",
                    "book": "［同］"
                  },
                  {
                    "text": "　莊氏曰：言左者取其傷小，則比夷右未為切也。夷於左股，明避難不壯，不為闇主所疑，猶得處位，不至懷懼而行，然後徐徐用馬以自拯濟而獲其壯吉也。",
                    "book": "［疏］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，明夷，夷于左股。用拯馬壯，吉。",
            "children": [
              {
                "type": "注",
                "text": "夷于左股，示行不能壯也。以柔居中，用夷其明，進不殊類，退不近難，不見疑憚，順以則也，故可用拯馬而壯，吉也。不垂其翼，然後乃免也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，明夷，夷于左股，用拯馬壯吉。",
            "children": [
              {
                "type": "注",
                "text": "六二以至明之才，得中正而體順，順時自處，處之至善也。雖君子自處之善，然當陰闇小人傷明之時，亦不免為其所傷，但君子自處有道，故不能深相傷害，終能違避之爾。足者，所以行也。股在脛足之上，於行之用為不甚切，左又非便用者。手足之用，以右為便，唯蹶張*用左，蓋右立為本也。夷于左股，謂傷害其行而不甚切也。雖然亦必自免有道，拯用壯健之馬，則獲免之速而吉也。君子為陰闇所傷，其自處有道，故其傷不甚，自拯有道故其傷不甚，自拯有道故獲免之疾，用拯之道不壯則被傷深矣，故云馬壯則吉也。二以明居陰闇之下，所謂吉者，得免傷害而已，非謂可以有為於斯時也"
              },
              {
                "type": "注",
                "text": "註* 蹶ㄐㄩㄝˊ張：用腳踏來發射強弩"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，明夷，夷于左股，用拯馬壯，吉。",
            "children": [
              {
                "type": "注",
                "text": " 拯，之陵反。《渙》初爻同。傷而未切，救之速則免矣。故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，明夷，夷于左股，用拯馬壯，吉。",
            "children": [
              {
                "type": "注",
                "text": "夷于左股，示行不能壯也。以柔居中，用夷其明，進不殊類，退不近難，不見疑憚，順以則也，故可用拯馬而壯，吉也。不垂其翼，然後乃免也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "九三，明夷于南狩，得其大首，不可疾貞。",
            "children": [
              {
                "type": "释文",
                "text": "南狩，本亦作守，同。"
              }
            ]
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "九三，明夷于南狩，得其大首，不可疾貞。",
            "children": [
              {
                "type": "注",
                "text": "處下體之上，居文明之極，上為至晦，入地之物也。故夷其明以獲南狩，得大首也。南狩者，發其明也。既誅其主，將正其民。民之迷也，其日固已久矣，化宜以漸，不可速正，故曰不可疾貞。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "九三，明夷于南狩，得其大首，不可疾貞。",
            "children": [
              {
                "type": "注",
                "text": "九三離之上，明之極也。又處剛而進，上六坤之上，暗之極也。至明居下而為下之上，至暗在上而處窮極之地，正相敵應將以明去暗者也。斯義也，其湯武之事乎。南在前而明方也，狩畋而去害之事也。南狩，謂前進而除害也，當克獲其大首。大首，謂暗之魁首，上六也。三與上正相應，為至明克至暗之相，不可疾貞，謂誅其元惡。舊染污俗未能遽，革必有其漸，革之遽則駭懼而不安。故酒誥*云：「惟殷之廸*，諸臣惟工乃湎*于酒，勿庸殺之，姑惟教之。」至於既久，尚曰：餘風未殄*，是漸漬之俗，不可以遽革也。故曰：不可疾貞。正之不可急也。上六雖非君位，以其居上而暗之極，故為暗之主，謂之大首。"
              },
              {
                "type": "注",
                "text": "註* 酒誥：成王平定三監之亂之後，封康侯於衛，周公作《康誥》、《酒誥》，及誥，ㄍㄠˋ君王諭令臣下的專用文體。"
              },
              {
                "type": "注",
                "text": "註* 殷：懇切  註* 廸：同迪：開導遵循"
              },
              {
                "type": "注",
                "text": "註* 湎：ㄇㄧㄢˇ沈溺"
              },
              {
                "type": "注",
                "text": "註* 殄：ㄊㄧㄢˇ斷絕;竭盡"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "九三，明夷于南狩，得其大首，不可疾貞。",
            "children": [
              {
                "type": "注",
                "text": " 以剛居剛，又在明體之上，而屈於至暗之下，正與上六闇主為應，故有向明除害，得其首惡之象。然不可以亟也，故有不可疾貞之戒。成湯起於夏臺，文王興於羑里，正合此爻之義，而小事亦有然者。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "九三，明夷于南狩，得其大首，不可疾貞。",
            "children": [
              {
                "type": "注",
                "text": "處下體之上，居文明之極，上為至晦，入地之物也。故夷其明，以獲南狩，得大首也。南狩者，發其明也。既誅其主，將正其民。民之迷也，其日固已久矣。化宜以漸，不可速正，故曰不可疾貞。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，入于左腹，獲明夷之心，于出門庭。"
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，入于左腹，獲明夷之心，于出門庭。",
            "children": [
              {
                "type": "注",
                "text": "左者，取其順也。入于左腹，得其心意，故雖近不危。隨時辟難，門庭而已，能不逆忤也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四，入于左腹，獲明夷之心，于出門庭。",
            "children": [
              {
                "type": "注",
                "text": "六四以陰居陰，而在陰柔之體，處近君之位，是陰邪小人居高位，以柔邪順於君者也。六五明夷之君位，傷明之主也。四以柔邪順從之，以固其交。夫小人之事君，未有由顯明以道合者也，必以隱僻之道，自結於上。右當用，故為明顯之所。左不當用，故為隱僻之所。人之手足，皆以右為用。世謂僻所，為僻左，是左者隱僻之所也。四由隱僻之道，深入其君，故云入于左腹，入腹謂其交深也。其交之深，故得其心。凡姦邪之見，信於其君，皆由奪其心也。不奪其心，能无悟乎。于出門庭，既信之心而後行之於外也。邪臣之事暗君，必先蠱其心，而後能行於外。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，入于左腹，獲明夷之心，于出門庭。",
            "children": [
              {
                "type": "注",
                "text": " 此爻之義未詳。竊疑左腹者，幽隱之處。獲明夷之心，于出門庭者，得意於遠去之義。言筮而得此者，其自處當如是也。蓋離體為至明之德，坤體為至暗之地，下三爻明在闇外，故隨其遠近高下而處之不同。"
              },
              {
                "type": "注",
                "text": "六四以柔正居喻地而尚淺，故猶可以得意於遠去。五以柔中居闇地而已迫，故為內難正志以晦其明之象。上則極乎暗矣，故為自傷其明以至於闇，而又足以傷人之明。蓋下五爻皆為君子，獨上一爻為闇君也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，入于左腹，獲明夷之心，于出門庭。",
            "children": [
              {
                "type": "注",
                "text": "左者，取其順也。入于左腹，得其心意，故雖近不危。隨時辟難*，門庭而已，能不逆忤也。"
              }
            ]
          },
          {
            "type": "句",
            "value": "* 「隨時」誤作「雖時」，依他本改。"
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，箕子之明夷，利貞。",
            "children": [
              {
                "type": "释文",
                "text": "箕子之明夷，蜀才箕子作其。"
              },
              {
                "type": "集解",
                "list": [
                  {
                    "text": "劉向云：今易箕子為荄滋。　鄒湛云：荀爽訓箕為荄，詁子為滋，漫衍無經，不可究詰。",
                    "book": "［并釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，箕子之明夷，利貞。",
            "children": [
              {
                "type": "注",
                "text": "最近於晦，與難為比，險莫如茲。而在斯中，猶闇不能沒，明不可息，正不憂危，故利貞也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，箕子之明夷，利貞。",
            "children": [
              {
                "type": "注",
                "text": "五為君位，乃常也，然易之取義，變動隨時。上六處坤之上，而明夷之極，陰暗傷明之極者也。五切進之，聖人因以五為切近至暗之人，以見處之之義，故不專以君位言。上六陰暗傷民之極，故以為明夷之主。五切近傷明之主，若顯其明則見傷害必矣，故當如箕子之自晦藏，則可以免於難。箕子，商之舊臣，而同姓之親，可謂切近於紂矣，若不自晦其明，被禍可必也，故佯狂為奴，以免於害。雖晦藏其明而內守，守其正所謂內難而能正其志，所以謂之仁與明也。若箕子，可謂貞矣。以五陰柔，故為之戒，云利貞，謂宜如箕子之貞固也。若以君道言義，亦如是。人君有當含晦之時，亦外晦其明而內正其志也。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，箕子之明夷，利貞。",
            "children": [
              {
                "type": "注",
                "text": " 居至闇之地，近至闇之君，而能正其志，箕子之象也，貞之至也。利貞，以戒占者。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，箕子之明夷，利貞。",
            "children": [
              {
                "type": "注",
                "text": "最近於晦，與難為比，險莫如茲。而在斯中，猶闇不能沒，明不可息，正不憂危，故利貞也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六，不明晦，初登于天，後入于地。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，不明晦，初登于天，後入于地。",
            "children": [
              {
                "type": "注",
                "text": "處明夷之極，是至晦者也。本其初也，在乎光照，轉至於晦，遂入于地。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六，不明晦，初登于天，後入于地。",
            "children": [
              {
                "type": "注",
                "text": "上居卦之終，為明夷之主，又為明夷之極上至高之地，明在至高本當遠照，明既夷傷，故不明而反昏晦也。本居於高明當及遠，初登天也，乃夷傷其明而昏暗，後入于地也。上明夷之終，又坤陰之終，明傷之極者也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，不明晦，初登于天，後入于地。",
            "children": [
              {
                "type": "注",
                "text": " 以陰居坤之極，不明其德以至于晦。始則處高位，以傷人之明。終必至於自傷，而墜厥命。故其象如此，而占亦在其中矣。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，不明晦，初登于天，後入于地。",
            "children": [
              {
                "type": "注",
                "text": "處明夷之極，是至晦者也。本其初也，在乎光照，轉至於晦，遂入于地。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：明入地中，明夷。君子以蒞衆，",
          "children": [
            {
              "type": "释文",
              "text": "莅履二反，又律祕反。"
            }
          ]
        },
        {
          "type": "句",
          "value": "用晦而明。"
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：明入地中，明夷。君子以蒞眾，",
          "children": [
            {
              "type": "注",
              "text": "蒞眾顯明，蔽偽百姓者也。故以蒙養正，以明夷蒞眾。"
            }
          ]
        },
        {
          "type": "句",
          "value": "用晦而明。",
          "children": [
            {
              "type": "注",
              "text": "藏明於內，乃得明也；顯明於外，巧所辟也。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：明入地中，明夷。君子以莅眾，用晦而明。",
          "children": [
            {
              "type": "注",
              "text": "明所以照，君子无所不照。然用明之過則傷於察，太察則盡事而无含弘之慶，故君子觀明入地中之象，於莅眾也，不極其明察而用晦，然後能容物和眾，眾親而安，是用晦乃所以為明也。若自任其明，无所不察，則已不勝其忿疾，而无寬厚含容之德。人情睽，疑而不安，失莅眾之道，適所以為不明也。古之聖人，設前旈*屏樹者，不欲明之盡乎隱也。"
            },
            {
              "type": "注",
              "text": "註* 旈：ㄌ一ㄡˊ旗子下邊懸垂的飾物"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：明入地中，明夷，君子以莅眾，用晦而明。"
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：明入地中，明夷，君子以蒞眾，",
          "children": [
            {
              "type": "注",
              "text": "蒞眾顯明，蔽偽百姓者也。故以蒙養正，以明夷蒞眾。"
            }
          ]
        },
        {
          "type": "句",
          "value": "用晦而明。",
          "children": [
            {
              "type": "注",
              "text": "藏明於內，乃得明也。顯明於外，巧所辟也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「蒞眾顯明，蔽偽百姓」者也，所以君子能用此明夷之道，以臨於眾，冕旒垂目，黈纊塞耳，无為清靜，民化不欺。若運其聰明，顯其智慧，民即逃其密網，奸詐愈生，豈非藏明用晦，反得其明也？故曰「君子以蒞眾，用晦而明」也。 "
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：君子于行，義不食也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：君子于行，義不食也。",
            "children": [
              {
                "type": "注",
                "text": "君子遯藏而困窮，義當然也。唯義之當然，故安處而无悶，雖不食可也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：君子于行，義不食也。",
            "children": [
              {
                "type": "注",
                "text": " 唯義所在，不食可也。"
              }
            ]
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：君子于行，義不食也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：明夷於飛者，明夷是至闇之卦。上六既居上極，為明夷之主。云飛者，借飛鳥為喻，如鳥飛翔也。初九處於卦始，去上六最遠，是最遠於難。「遠難過甚，明夷遠遯，絕跡匿形，不由軌路，高飛而去，故曰明夷于飛也。垂其翼者，飛不敢顯，故曰垂其翼也。「君子于行三日不食」者，尚義而行，故云君子于行。志急於行，饑不遑食，故曰三日不食。「有攸往，主人有言」者，殊類過甚，以此適人，人必疑怪而有言，故曰「有攸往，主人有言」。"
                  }
                ]
              }
            ]
          },
          {
            "type": "句",
            "value": "《象》曰「義不食也」者，君子逃難惟速，故義不求食也。"
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：六二之吉，順以則也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：六二之吉，順以則也。",
            "children": [
              {
                "type": "注",
                "text": "順之以則，故不見疑。"
              }
            ]
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：六二之吉，順以則也。",
            "children": [
              {
                "type": "注",
                "text": "六二之得吉者，以其順處而有法則也，則謂中正之道能順而得中正，所以處明傷之時，而能保其吉也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：六二之吉，順以則也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：六二之吉，順以則也。",
            "children": [
              {
                "type": "注",
                "text": "順之以則，故不見疑。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「明夷夷于左股」者，左股被傷，行不能壯。六二以柔居中，用夷其明，不行剛壯之事者也，故曰「明夷夷于左股」。莊氏云：「言左者，取其傷小。」則比夷右未為切也。夷于左股，明避難不壯，不為闇主所疑，猶得處位，不至懷懼而行，然後徐徐用馬，以自拯濟而獲其壯吉也，故曰「用拯馬壯吉」也。"
                  },
                  {
                    "type": "句",
                    "value": "《象》曰「順以則也」者，言順闇主之則，不同初九，殊類過甚，故不為闇主所疑，故得拯馬之吉也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：南狩之志，乃大得也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：南狩之志，乃得大也。",
            "children": [
              {
                "type": "注",
                "text": "去闇主也。"
              }
            ]
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：南狩之志，乃得大也。",
            "children": [
              {
                "type": "注",
                "text": "夫以下之明除上之暗，其志在去害而已。如商周之湯武，豈有意於利天下乎。得其大首，是能去害而大得其志矣。志茍不然，乃悖亂之事也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：南狩之志，乃大得也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：南狩之志，乃大得也。",
            "children": [
              {
                "type": "注",
                "text": "去闇主也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：南方，文明之所。狩者，征伐之類。大首謂闇君。「明夷于南狩得其大首」者，初藏明而往，託狩而行，至南方而發其明也。九三應於上六，是明夷之臣，發明以征闇君，而得其大首，故曰「明夷于南狩得其大首」也。「不可疾貞」者，既誅其主，將正其民，民迷日久，不可卒正，宜化之以漸，故曰不可疾貞。"
                  }
                ]
              }
            ]
          },
          {
            "type": "句",
            "value": "《象》曰「南狩之志，乃大得」者，志欲除闇，乃得大首，是其志大得也。"
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：入于左腹，獲心意也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：入于左腹，獲心意也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：入于左腹，獲心意也。",
            "children": [
              {
                "type": "注",
                "text": "入于左腹，謂以僻邪之道入於君，而得其心意也。得其心，所以終不悟也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：入于左腹，獲心意也。",
            "children": [
              {
                "type": "注",
                "text": " 意，叶音臆。"
              }
            ]
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：入于左腹，獲心意也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「入于左腹獲明夷之心」者，凡右為用事也。從其左不從其右，是卑順不逆也。腹者，懷情之地。六四體柔處坤，與上六相近，是能執卑順入于左腹，獲明夷之心意也。于出門庭者，既得其意，雖近不危，隨時避難，門庭而已，故曰于出門庭。"
                  }
                ]
              }
            ]
          },
          {
            "type": "句",
            "value": "《象》曰「獲心意」者，心有所存，既不逆忤，能順其旨，故曰獲心意也。"
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：箕子之貞，明不可息也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：箕子之貞，明不可息也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：箕子之貞，明不可息也。",
            "children": [
              {
                "type": "注",
                "text": "箕子晦藏不失其貞固，雖遭患難其明自存，不可滅息也。若逼禍患，遂失其所守，則是亡其明，乃滅息也。古之人，如揚雄者是也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：箕子之貞，明不可息也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：箕子之貞，明不可息也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「箕子之明夷」者，六五最比闇君，似箕子之近殷紂，故曰箕子之明夷也。利貞者，箕子執志不回，闇不能沒，明不可息，正不憂危，故曰利貞。"
                  },
                  {
                    "type": "句",
                    "value": "《象》曰「明不可息也」，息，滅也。《象》稱「明不可滅」者，明箕子能保其貞，卒以全身，為武王師也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：初登于天，照四國也。後入于地，失則也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：初登于天，照四國也。後入于地，失則也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：初登于天，照四國也；後入于地，失則也。",
            "children": [
              {
                "type": "注",
                "text": "初登于天，居高而明，則當照及四方也，乃被傷而昏暗，是後入于地，失明之道也。失，則失其道也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：初登于天，照四國也。後入于地，失則也。",
            "children": [
              {
                "type": "注",
                "text": " 照四國，以位言。"
              }
            ]
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：初登于天，照四國也。後入于地，失則也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「不明晦」者，上六居明夷之極，是至闇之主，故曰「不明而晦」，本其初也。其意在於光照四國，其後由乎不明，遂入於地，謂見誅滅也。"
                  }
                ]
              }
            ]
          },
          {
            "type": "句",
            "value": "《象》曰「失則」者，由失法則，故誅滅也。"
          }
        ]
      }
    }
  ],
  "guazhu": [
    [
      {
        "type": "注",
        "text": "明夷，《序卦》：晉者，進也。進必有所傷，故受之以明夷。夷者，傷也。夫進之不已，必有所傷，理自然也。明夷所以次晉也。為卦坤上離下，明入地中也，反晉成明夷，故義與晉正相反。晉者，明盛之卦。明君在上，群賢並進之時也。明夷昏暗之卦，暗君在上，明者見傷之時也。日入於地中，明傷而昏暗也，故為明夷。"
      }
    ]
  ]
}