{
  "name": "家人",
  "down": "離",
  "up": "巽",
  "guaci": {
    "jijie": [
      {
        "type": "句",
        "value": "家人，利女貞。"
      }
    ],
    "wangzhu": [
      {
        "type": "句",
        "value": "家人，利女貞。",
        "children": [
          {
            "type": "注",
            "text": "家人之義，各自脩一家之道，不能知家外他人之事也。統而論之，非元亨利君子之貞，故利女貞。其正在家內而已。"
          }
        ]
      }
    ],
    "ycz": [
      {
        "type": "句",
        "value": "家人，利女貞。",
        "children": [
          {
            "type": "注",
            "text": "家人之道利在女正，女正則家道正矣。夫夫婦婦而家道正，獨云利女貞者，夫正者身正也，女正者家正也，女正則男正，可知矣。"
          }
        ]
      }
    ],
    "zx": [
      {
        "type": "句",
        "value": "家人，利女貞。",
        "children": [
          {
            "type": "注",
            "text": " 家人者，一家之人。卦之九五、六二，外內各得其正，故為家人。利女貞者，欲先正乎內也。內正則外无不正矣。"
          }
        ]
      }
    ],
    "zhengyi": [
      {
        "type": "句",
        "value": "家人，利女貞。",
        "children": [
          {
            "type": "注",
            "text": "家人之義，各自脩一家之道，不能知家外他人之事也。統而論之，非元亨利君子之貞，故利女貞，其正在家內而巳。"
          },
          {
            "type": "疏",
            "lines": [
              {
                "type": "句",
                "value": "疏　正義曰：家人者，卦名也。明家內之道，正一家之人，故謂之家人。利女貞者，既修家內之道，不能知家外他人之事。統而論之，非君子丈夫之正，故但言利女貞。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：家人，女正位乎內，男正位乎外。男女正，天地之大義也。"
        },
        {
          "type": "句",
          "value": "家人有嚴君焉，父母之謂也。"
        },
        {
          "type": "句",
          "value": "父父，子子，兄兄，弟弟，夫夫，婦婦，而家道正。正家而天下定矣。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：家人，女正位乎內，",
          "children": [
            {
              "type": "注",
              "text": "謂二也。"
            }
          ]
        },
        {
          "type": "句",
          "value": "男正位乎外，",
          "children": [
            {
              "type": "注",
              "text": "謂五也。家人之義，以內為本，故先說女也。"
            }
          ]
        },
        {
          "type": "句",
          "value": "男女正，天地之大義也。 家人有嚴君焉，父母之謂也。 父父、子子、兄兄、弟弟、 夫夫、婦婦，而家道正，正家而天下定矣。"
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：家人，女正位乎內，男正位乎外，男女正，天地之大義也。",
          "children": [
            {
              "type": "注",
              "text": "彖以卦才而言，陽居五在外也，陰居二處內也，男女各得其正位也。尊卑內外之道，正合天地陰陽之大義也。"
            }
          ]
        },
        {
          "type": "句",
          "value": "家人有嚴君焉，父母之謂也。",
          "children": [
            {
              "type": "注",
              "text": "家人之道必有所尊嚴，而君長者謂父母也，雖一家之小，无尊嚴則孝敬衰，无君長則法度廢。有嚴君而後家道正，家者國之者也。"
            }
          ]
        },
        {
          "type": "句",
          "value": "父父，子子，兄兄，弟弟，夫夫，婦婦，而家道正。正家，而天下定矣。",
          "children": [
            {
              "type": "注",
              "text": "父子、兄弟、夫婦各得其道，則家道正矣。推一家之道，可以及天下，故家正則天下定矣。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：家人，女正位乎內，男正位乎外。男女正，天地之大義也。",
          "children": [
            {
              "type": "注",
              "text": " 以卦體九五、六二，釋利女貞之義。 "
            }
          ]
        },
        {
          "type": "句",
          "value": "家人有嚴君焉，父母之謂也。",
          "children": [
            {
              "type": "注",
              "text": " 亦謂二五。 "
            }
          ]
        },
        {
          "type": "句",
          "value": "父父、子子、兄兄、弟弟、夫夫、婦婦，而家道正，正家而天下定矣。",
          "children": [
            {
              "type": "注",
              "text": " 上父初子，五三夫，四二婦，五兄三弟，以卦畫推之，又有此象。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：家人，女正位乎內，",
          "children": [
            {
              "type": "注",
              "text": "謂二也。"
            }
          ]
        },
        {
          "type": "句",
          "value": "男正位乎外。",
          "children": [
            {
              "type": "注",
              "text": "謂五也。家人之義，以內為本，故先說女也。"
            }
          ]
        },
        {
          "type": "句",
          "value": "男女正，天地之大義也。家人有嚴君焉，父母之謂也。父父、子子、兄兄、弟弟、夫夫、婦婦，而家道正，正家而天下定矣。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「女正位乎內，男正位乎外」者，此因二、五得正，以釋家人之義，並明女貞之旨。家人之道，必須女主於內，男主於外，然後家道乃立。今此卦六二柔而得位，是女正位乎內也。九五剛而得位，是男正位乎外也。家人以內為本，故先說女也。"
                },
                {
                  "type": "句",
                  "value": "「男女正天地之大義也」者，因正位之言，廣明家人之義乃道均二儀，非惟人事而已。家人即女正於內，男正於外，二儀則天尊在上，地卑在下，同於男女正位，故曰天地之大義也。"
                },
                {
                  "type": "句",
                  "value": "「家人有嚴君焉父母之謂」者，上明義均天地，此又言道齊邦國。父母一家之主，家人尊事，同於國有嚴君焉，父母之謂也。"
                },
                {
                  "type": "句",
                  "value": "「父父、子子、兄兄、弟弟、夫夫、婦婦而家道正，正家而天下定矣」者，此歎美正家之功，可以定於天下，申成道齊邦國。既家有嚴君，即父不失父道，乃至婦不失婦道，尊卑有序，上下不失，而後為家道之正。各正其家，无家不正，即天下之治定矣。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，閑有家，悔亡。",
            "children": [
              {
                "type": "集解",
                "list": [
                  {
                    "text": "馬融曰：閑，闌也，防也。　鄭康成曰：閑習也。",
                    "book": "［并釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，閑有家，悔亡。",
            "children": [
              {
                "type": "注",
                "text": "凡教在初，而法在始。家瀆而後嚴之，志變而後治之，則悔矣。處家人之初，為家人之始，故宜必以閑有家，然後悔亡也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九，閑*有家，悔亡。",
            "children": [
              {
                "type": "注",
                "text": "初家道之始也。閑，謂防閑法度也。治其有家之始，能以法度為之防閑，則不至於悔矣。治家者治平眾人也，茍不閑之以法度，則人情流放必至於有悔，失長幼之序，亂男女之別，傷恩義，害倫理，无所不至，能以法度閑之於始，則无是矣，故悔亡也。九剛明之才，能閑其家者也，不云无悔者，群居必有悔，以能閑故亡耳。"
              },
              {
                "type": "注",
                "text": "註* 閑：界限。  防閑：引申為防備和禁阻"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，閑有家，悔亡。",
            "children": [
              {
                "type": "注",
                "text": " 初九以剛陽處有家之始，能防閑之，其悔亡矣。戒占者當如是也。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，閑有家，悔亡。",
            "children": [
              {
                "type": "注",
                "text": "凡教在初而法在始，家瀆而後嚴之，志變而後治之，則悔矣。處家人之初，為家人之始，故宜必以閑有家，然後悔亡也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，无攸遂，在中饋，貞吉。",
            "children": [
              {
                "type": "集解",
                "list": [
                  {
                    "text": "鄭康成曰： 二為陰爻得正於內。五陽爻也，得正於外，猶婦人自修正於內，丈夫修正於外。无攸遂言婦人无敢自遂也。爻體離又互體坎，火位在下，水在上，飪之象也。饋，食也，故云在在中饋也。",
                    "book": "［後漢書注］"
                  },
                  {
                    "text": "　",
                    "book": "［按］"
                  },
                  {
                    "text": "後漢書注又引鄭注云：中饋，酒食也。　魏徵曰：從子從夫，无所遂志。",
                    "book": "［撮要］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，无攸遂，在中饋，貞吉。",
            "children": [
              {
                "type": "注",
                "text": "居內處中，履得其位，以陰應陽，盡婦人之正義。无所必遂，職乎中饋，巽順而已，是以貞吉也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，无攸遂，在中饋，貞吉。",
            "children": [
              {
                "type": "注",
                "text": "人之處家，在骨肉父子之間，大率以情勝理，以恩奪義。惟剛立之人，則能不以私愛失其正理，故家人卦大要以剛為善。初三上是也。六二以陰柔之才而居柔，不能治於家者也，故无攸遂，无所為而可也。夫以英雄之才，尚有溺情愛而不能自守者，況柔弱之人其能勝妻子之情乎。如二之才，若為婦人之道，則其正也以柔順處中正，婦人之道也，故在中饋則得其正而吉也。婦人居中而主饋者也，故云中饋。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，无攸遂，在中饋，貞吉。",
            "children": [
              {
                "type": "注",
                "text": " 六二柔順中正，女之正位乎內者也，故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，无攸遂，在中饋，貞吉。",
            "children": [
              {
                "type": "注",
                "text": "居內處中，履得其位，以陰應陽，盡婦人之正義，无所必遂，職乎中饋，巽順而巳，是以貞吉也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "九三，家人嗃嗃，悔厲吉。婦子嘻嘻，終吝。",
            "children": [
              {
                "type": "释文",
                "text": "嗃嗃，呼落反，又呼學反，荀作確確，劉作熇熇。嘻嘻，張作嬉嬉，陸作喜喜。"
              },
              {
                "type": "集解",
                "list": [
                  {
                    "text": "馬融曰：嗃嗃，悅樂自得貌。嘻嘻，笑聲。　鄭康成曰：嗃嗃，苦熱之意。嘻嘻，驕佚喜笑之意。",
                    "book": "［并釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "九三，家人嗃嗃，悔厲吉。婦子嘻嘻，終吝。",
            "children": [
              {
                "type": "注",
                "text": "以陽處陽，剛嚴者也。處下體之極，為一家之長者也。行與其慢，寧過乎恭，家與其瀆，寧過乎嚴，是以家人雖嗃嗃悔厲，猶得其道；婦子嘻嘻，乃失其節也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "九三，家人嗃嗃，悔厲吉，婦子嘻嘻，終吝。",
            "children": [
              {
                "type": "注",
                "text": "嗃嗃，未詳字義，然以文義及音意觀之，與嗷嗷相類，又若急東之意。九三在內卦之上，主治內者也。以陽居剛而不中，雖得正而過乎剛者也。治內過剛則傷於嚴急，故家人嗃嗃。然治家過嚴不能无傷，故必悔於嚴厲。骨肉恩勝嚴過，故悔也，雖悔於嚴厲，未得寬猛之中，然而家道齊肅，人心祇畏，猶為家之吉也，若婦子嘻嘻，則終至羞吝矣。在卦非有嘻嘻之象，蓋對嗃嗃而言，謂與其失於放肆，寧過於嚴也。嘻嘻笑樂无節也，自恣无節則終至敗家可羞吝也。蓋嚴謹之過，雖於人情不能无傷，然茍法度立、倫理正，乃恩義之所存也，若嘻嘻无度，乃法度之所由廢，倫理之所由亂，安能保其家乎。嘻嘻之甚，則致敗家之凶，但云吝者，可吝之甚則至於凶，故未遽言凶也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "九三，家人嗃嗃，悔厲吉，婦子嘻嘻，終吝。",
            "children": [
              {
                "type": "注",
                "text": " 嗃，呼落反。嘻，喜悲反。《象》同。以剛居剛而不中，過乎剛者也，故有嗃嗃嚴厲之象。如是，則雖有悔厲而吉也。嘻嘻者，嗃嗃之反，吝之道也。占者各以其德為應，故兩言之。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "九三，家人嗃嗃，悔厲，吉。婦子嘻嘻，終吝。",
            "children": [
              {
                "type": "注",
                "text": "以陽處陽，剛嚴者也。處下體之極，為一家之長者也。行與其慢，寧過乎恭；家與其瀆，寧過乎嚴。是以家人雖嗃嗃悔厲，猶得其道。婦子嘻嘻，乃失其節也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，富家大吉。"
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，富家大吉。",
            "children": [
              {
                "type": "注",
                "text": "能以其富，順而處位，故大吉也。若但能富其家，何足為大吉？體柔居巽，履得其位，明於家道，以近至尊，能富其家也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四，富家，大吉。",
            "children": [
              {
                "type": "注",
                "text": "六以巽順之體而居四，得其正位。居得其正，為安處之義。巽順於事而由正道，能保有其富者也，居家之道，能保有其富則為大吉也。四高位而獨云富者，於家而言。高位，家之尊也，能有其富，是能保其家也，吉孰大焉。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，富家，大吉。",
            "children": [
              {
                "type": "注",
                "text": " 陽主義，陰主利，以陰居陰而在上位，能富其家者也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，富家，大吉。",
            "children": [
              {
                "type": "注",
                "text": "能以其富，順而處位，故大吉也。若但能富其家，何足為大吉？體柔居巽，履得其位，明於家道，以近至尊，能富其家也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "九五，王假有家，勿恤，吉。",
            "children": [
              {
                "type": "释文",
                "text": "王假，更白反，至也，徐古雅反。"
              },
              {
                "type": "集解",
                "list": [
                  {
                    "text": "馬融曰：假，大也。",
                    "book": "［釋文］"
                  },
                  {
                    "text": "　鄭康成曰： 假，登也。",
                    "book": "［同］"
                  },
                  {
                    "text": "　先儒云：猶如舜能治家，處於媯汭，即是歸讓至焉。",
                    "book": "［口訣義］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "九五，王假有家，勿恤，吉",
            "children": [
              {
                "type": "注",
                "text": "假，至也。履正而應，處尊體巽，王至斯道，以有其家者也。居於尊位，而明於家道，則下莫不化矣。父父，子子，兄兄，弟弟，夫夫，婦婦，六親和睦，交相愛樂，而家道正。正家而天下定矣，故王假有家則勿恤而吉。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "九五，王假有家，勿恤，吉。",
            "children": [
              {
                "type": "注",
                "text": "九五男而在外，剛而處陽，居尊而中正。又其應順正於內，治家之至正、至善者也。王假有家，五君位，故以王言假，至也，極乎有家之道也。夫王者之道，修身以齊家，家正則天下治矣。自古聖王不以恭己正家為本，故有家之道既至，則不憂勞而天下治矣，勿恤而吉也。五恭己於外，二正家於內，內外同德可謂至矣。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "九五，王假有家，勿恤，吉。",
            "children": [
              {
                "type": "注",
                "text": " 假，更白反。假，至也，如「假于太廟」之「假」。有家，猶言有國也。九五，剛健中正，下應六二之柔順中正，王者以是至于其家，則勿用憂恤而吉可必矣。蓋聘納后妃之吉占，而凡有是德者遇之，皆吉也。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "九五，王假有家，勿恤，吉。",
            "children": [
              {
                "type": "注",
                "text": "假，至也。履正而應，處尊體巽，王至斯道，以有其家者也。居於尊位，而明於家道，則下莫不化矣。父父、子子、兄兄、弟弟、夫夫、婦婦，六親和睦，交相愛樂，而家道正，正家而天下定矣，故王假有家則勿恤而吉。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上九，有孚威加，終吉。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，有孚威如，終吉。",
            "children": [
              {
                "type": "注",
                "text": "處家人之終，居家道之成，刑于寡妻，以著于外者也，故曰有孚。凡物以猛為本者，則患在寡恩；以愛為本者，則患在寡威。故家人之道，尚威嚴也。家道可終，唯信與威，身得威敬，人亦如之。反之於身，則知施於人也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九，有孚，威如，終吉。",
            "children": [
              {
                "type": "注",
                "text": "上卦之終，家道之成也，故極言治家之本。治家之道，非至誠不能也，故必中有孚信，則能常久。而眾人自化為善，不由至誠，已且不能常守也，況欲使人乎。故治家以有孚為本，治家者在妻孥情愛之間，慈過則无嚴，恩勝則掩義，故家之患，常在禮法不足而瀆慢生也。長失尊嚴，少忘恭順，而家不亂者未之有也，故必有威嚴則能終吉。保家之終，在有孚威，如二者而已，故於卦終言之。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上九，有孚威如，終吉。",
            "children": [
              {
                "type": "注",
                "text": " 上九以剛居上，在卦之終，故言正家久遠之道。占者必有誠信嚴威，則終吉也。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，有孚，威如，終吉。",
            "children": [
              {
                "type": "注",
                "text": "處家人之終，居家道之成，刑于寡妻，以著于外者也，故曰有孚。凡物以猛為本者則患在寡恩，以愛為本者則患在寡威，故家人之道尚威嚴也。家道可終，唯信與威。身得威敬，人亦如之。反之於身，則知施於人也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：風自火出，家人。君子以言有物而行有恒。"
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：風自火出，家人。",
          "children": [
            {
              "type": "注",
              "text": "由內以相成，熾也。"
            }
          ]
        },
        {
          "type": "句",
          "value": "君子以言有物而行有恒。",
          "children": [
            {
              "type": "注",
              "text": "家人之道，脩於近小而不妄也。故君子以言必有物而口无擇言，行必有恒而身无擇行。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：風自火出，家人，君子以言有物，而行有恆。",
          "children": [
            {
              "type": "注",
              "text": "正家之本在正其身，正身之道，一言一行不可易也。君子觀風自火出之象，知事之由內而出，故所言必有物，所行必有恆也。物謂事實，恆謂常度法則，德業之著於外，由言行之謹於內也。言慎行修則身正而家治矣。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：風自火出，家人，君子以言有物，而行有恆。",
          "children": [
            {
              "type": "注",
              "text": " 行，下孟反。身脩則家治矣。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：風自火出，家人。",
          "children": [
            {
              "type": "注",
              "text": "由內以相成，熾也。"
            }
          ]
        },
        {
          "type": "句",
          "value": "君子以言有物而行有恒。",
          "children": [
            {
              "type": "注",
              "text": "家人之道，脩於近小而不妄也。故君子以言必有物而口无擇言，行必有恒而身无擇行。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「風自火出，家人」者，巽在離外，是風從火出。火出之初，因風方熾。火既炎盛，還復生風。內外相成，有似家人之義。故曰「風自火出家人」也。"
                },
                {
                  "type": "句",
                  "value": "「君子以言有物而行有恒」者，物，事也。言必有事，即口无擇言。行必有常，即身无擇行。正家之義，修於近小。言之與行，君子樞機。出身加人，發邇化遠，故舉言行以為之誡。言既稱物，而行稱恒者，發言立行，皆須合於可常之事，互而相足也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：閑有家，志未變也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：閑有家，志未變也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：閑有家，志未變也。",
            "children": [
              {
                "type": "注",
                "text": "閑之於始，家人志意未變動之前也，正志未流散變動而閑之，則不傷恩、不失義，處家之善也。是以悔亡。志變而後治，則所傷多矣，乃有悔也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：閑有家，志未變也。",
            "children": [
              {
                "type": "注",
                "text": " 志未變而預防之。"
              }
            ]
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：閑有家，志未變也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「閑有家，悔亡」者，治家之道，在初即須嚴正，立法防閑。若黷亂之後，方始治之，即有悔矣。初九處家人之初，能防閑有家，乃得悔亡，故曰「閑有家，悔亡」也。"
                  }
                ]
              }
            ]
          },
          {
            "type": "句",
            "value": "《象》曰「志未變也」者，釋在初防閑之義。所以在初防閑其家者，家人志未變黷也。"
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：六二之吉，順以巽也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：六二之吉，順以巽也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：六二之吉，順以巽也。",
            "children": [
              {
                "type": "注",
                "text": "二以陰柔居中正，能順從而卑巽者也，故為婦人之貞吉也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：六二之吉，順以巽也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：六二之吉，順以巽也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「无攸遂，在中饋，貞吉」者，六二履中，居位以陰應陽，盡婦人之義也。婦人之道，巽順為常，无所必遂。其所職主，在於家中饋食供祭而已，得婦人之正吉，故曰「无攸遂在中饋貞吉」也。"
                  },
                  {
                    "type": "句",
                    "value": "《象》曰「六二之吉，順以巽」者，舉爻位也。言吉者，明其以柔居中而得正位，故能順以巽而獲吉也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：家人嗃嗃，未失也。婦子嘻嘻，失家節也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：家人嗃嗃，未失也；婦子嘻嘻，失家節也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：家人嗃嗃，未失也；婦子嘻嘻，失家節也。",
            "children": [
              {
                "type": "注",
                "text": "雖嗃嗃於治家之道，未為甚失，若婦子嘻嘻，是无禮法，失家之節，家必亂矣。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：家人嗃嗃，未失也。婦子嘻嘻，失家節也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：家人嗃嗃，未失也。婦子嘻嘻，失家節也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「家人嗃嗃，悔厲，吉。婦子嘻嘻，終吝」者，嗃嗃，嚴酷之意也。嘻嘻，喜笑之貌也。九三處下體之上，為一家之主，以陽處陽，行剛嚴之政，故家人嗃嗃。雖復嗃嗃傷猛，悔其酷厲，猶保其吉，故曰悔厲吉。若縱其婦子慢黷嘻嘻，喜笑而无節，則終有恨辱，故曰「婦子嘻嘻終吝」也。"
                  },
                  {
                    "type": "句",
                    "value": "《象》曰「未失也」者，初雖悔厲，似失於猛，終无慢黷，故曰未失也。失家節者，若縱其嘻嘻，初雖歡樂，終失家節也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：富家大吉，順在位也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：富家大吉，順在位也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：富家大吉，順在位也。",
            "children": [
              {
                "type": "注",
                "text": "以巽順而居正位，正而巽順，能保有其富者也。富家之大吉也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：富家，大吉，順在位也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：富家大吉，順在位也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「富家大吉」者，富謂祿位昌盛也。六四體柔處巽，得位承五，能富其家者也。由其體巽承尊，長保祿位，吉之大者也，故曰富家大吉。"
                  }
                ]
              }
            ]
          },
          {
            "type": "句",
            "value": "《象》曰「順在位」者，所以致大吉，由順承於君而在臣位，故不見黜奪也。"
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：王假有家，交相愛也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：王假有家，交相愛也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：王假有家，交相愛也。",
            "children": [
              {
                "type": "注",
                "text": "王假有家之道者，非止能使之順從而已，必致其心化誠合，夫愛其內，助婦愛其刑*家交相愛也，能如是者文王之妃乎。若身修法立而家未化，未得為假有家之道也。"
              },
              {
                "type": "注",
                "text": "*註：刑字疑為衍字，於文意不通"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：王假有家，交相愛也。",
            "children": [
              {
                "type": "注",
                "text": " 程子曰：「夫愛其內助，婦愛其刑家。」"
              }
            ]
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：王假有家，交相愛也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「王假有家」者，假，至也。九五履正而應，處尊體巽，是能以尊貴巽接於物，王至此道，以有其家，故曰王假有家也。「勿恤吉」者，居於尊位而明於家道，則在下莫不化之矣，不須憂恤而得吉也，故曰勿恤吉也。"
                  }
                ]
              }
            ]
          },
          {
            "type": "句",
            "value": "《象》曰「交相愛也」者，王既明於家道，天下化之，六親和睦，交相愛樂也。"
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：威如之吉，反身之謂也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：威如之吉，反身之謂也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：威如之吉，反身之謂也。",
            "children": [
              {
                "type": "注",
                "text": "治家之道以正身為本，故云反身之謂。爻辭謂治家當有威嚴，而夫子又復戒云：當先嚴其身也。威嚴不先行於己，則人怨而不服。故云：威如而吉者，能自反於身也。孟子所謂：身不行道不行於妻子也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：威如之吉，反身之謂也。",
            "children": [
              {
                "type": "注",
                "text": " 謂非作威也，反身自治，則人畏服之矣。"
              }
            ]
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：威如之吉，反身之謂也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「有孚，威如，終吉」者，上九處家人之終，家道大成，刑于寡妻，以著於外，信行天下，故曰有孚也。威被海內，故曰威如。威信並立，乃得終於家道，而吉從之，故曰「有孚威如終吉」也。"
                  },
                  {
                    "type": "句",
                    "value": "《象》曰「反身之謂」者，身得人敬則敬於人，明知身敬於人人亦敬己，反之於身則知施之於人，故曰反身之謂也。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "家人，《序卦》：夷者，傷也。傷於外者必反於家，故受之以家人。夫傷困于外，則必反於內，家人所以次明夷也。家人者，家內之道：父子之親，夫婦之義，尊卑長幼之序，正倫理篤恩義，家人之道也。卦外巽內離，為風自火出，火熾則風生，風生自火，自內而出也。自內而出，由家而及於外之象。二與五正男女之位於內外，為家人之道，明於內而巽於外，處家之道也。夫人有諸身者，則能施於家，行於家者，則能施於國至於天下治。治天下之道，蓋治家之道也。推而行之於外耳。故取自內而出之象，為家人之義也。文中子書，以明內齊外為義，古今善之，非取象之義也，所謂齊乎巽，言萬物潔齊於巽方，非巽有齊義也。如戰乎乾，乾非有戰義也。"
      }
    ]
  ]
}