{
  "name": "睽",
  "down": "兌",
  "up": "離",
  "guaci": {
    "jijie": [
      {
        "type": "句",
        "value": "睽，小事吉。",
        "children": [
          {
            "type": "释文",
            "text": "睽，苦圭反，馬鄭王肅徐呂忱並音圭。"
          }
        ]
      }
    ],
    "wangzhu": [
      {
        "type": "句",
        "value": "睽，小事吉。"
      }
    ],
    "ycz": [],
    "zx": [
      {
        "type": "句",
        "value": "睽，小事吉。",
        "children": [
          {
            "type": "注",
            "text": " 睽，苦圭反。睽，乖異也。為卦上火下澤，性相違異；中女、少女，志不同歸，故為睽。然以卦德言之，內說而外明。以卦變言之，則自離來者，柔進居三，自中孚來者，柔進居五，自家人來者兼之。以卦體言之，則六五得中，而下應九二之剛。是以其占不可大事，而小事尚有吉之道也。"
          }
        ]
      }
    ],
    "zhengyi": [
      {
        "type": "句",
        "value": "睽，小事吉。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：睽者，乖異之名，物情乖異，不可大事。大事謂與役動眾，必須大同之世，方可為之。小事謂飲食衣服，不待眾力，雖乖而可，故曰小事吉也。 "
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：睽，火動而上，澤動而下。二女同居，其志不同行。",
          "children": [
            {
              "type": "释文",
              "text": "同行如字，王肅遐孟反。"
            }
          ]
        },
        {
          "type": "句",
          "value": "說而麗乎明，柔進而上行，得中而應乎剛，是以小事吉。天地睽而其事同也，男女睽而其志通也，萬物睽而其事類也。睽之時用大矣哉。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：睽，火動而上，澤動而下。二女同居，其志不同行。說而麗乎明，柔進而上行，得中而應乎剛，是以小事吉。",
          "children": [
            {
              "type": "注",
              "text": "事皆相違，害之道也。何由得小事吉？以有此三德也。"
            }
          ]
        },
        {
          "type": "句",
          "value": "天地睽而其事同也，男女睽而其志通也，萬物睽而其事類也，睽之時用大矣哉！",
          "children": [
            {
              "type": "注",
              "text": "睽離之時，非小人之所能用也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：睽，火動而上，澤動而下，二女同居，其志不同行。",
          "children": [
            {
              "type": "注",
              "text": "彖先釋睽義，次言卦才，終言合睽之道，而贊其時用之大。火之性動而上，澤之性動而下，二物之性違異，故為睽義。中少二女雖同居，其志不同行，亦為睽義。女之少也，同處長則各適其歸，其志異也；言睽者，本同也。本不同則非睽也。"
            }
          ]
        },
        {
          "type": "句",
          "value": "說而麗乎明，柔進而上行，得中而應乎剛，是以小事吉。",
          "children": [
            {
              "type": "注",
              "text": "卦才如是，所以小事吉也。兌說也，離麗也，又為明，故為說順而附麗於明。凡離在上，而彖欲見柔居尊者，則曰柔進而上行，晉、鼎是也。方睽乖之時，六五以柔居尊位，有說順麗明之善，又得中道而應剛，雖不能合天下之睽，成天下大事，亦可以小濟，是於小事吉也。五以明而應剛，不能致大吉，何也？曰：五陰柔雖應二，而睽之時，相與之道未能深固，故二必遇主于巷，五噬膚則无咎也。天下睽散之時，必君臣剛陽中正至誠，協力而後能合也。"
            }
          ]
        },
        {
          "type": "句",
          "value": "天地睽而其事同也，男女睽而其志通也，萬物睽而其事類也，睽之時用大矣哉。",
          "children": [
            {
              "type": "注",
              "text": "推物理之同，以明睽之時用，乃聖人合睽之道也。見同之為同者，世俗之知也。聖人則明物理之本同，所以能同天下而和合萬類也。以天地男女萬物明之，天高地下，其體睽也，然陽降陰升，相合而成化育之事則同也。男女異質，睽也，而相求之志則通也。生物萬殊，睽也，然而得天地之和，稟陰陽之氣則相類也。物雖異而理本同，故天下之大，群生之眾，睽散萬殊，而聖人為能同之，處睽之時，合睽之用，其事至大，故云大矣哉。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：睽，火動而上，澤動而下，二女同居，其志不同行。",
          "children": [
            {
              "type": "注",
              "text": " 上、下俱上聲。下同。以卦象釋卦名義。"
            }
          ]
        },
        {
          "type": "句",
          "value": "說而麗乎明，柔進而上行，得中而應乎剛，是以小事吉。",
          "children": [
            {
              "type": "注",
              "text": " 說，音悅。以卦德、卦變、卦體釋卦辭。"
            }
          ]
        },
        {
          "type": "句",
          "value": "天地睽而其事同也，男女睽而其志通也，萬物睽而其事類也。睽之時用大矣哉。",
          "children": [
            {
              "type": "注",
              "text": " 極言其理而贊之。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：睽，火動而上，澤動而下。二女同居，其志不同行。說而麗乎明，柔進而上行，得中而應乎剛，是以小事吉。",
          "children": [
            {
              "type": "注",
              "text": "事皆相違，害之道也，何由得小事吉？以有此三德也。"
            }
          ]
        },
        {
          "type": "句",
          "value": "天地睽而其事同也，男女睽而其志通也，萬物睽而其事類也。睽之時用大矣哉！",
          "children": [
            {
              "type": "注",
              "text": "睽離之時，非小人之所能用也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「睽，火動而上，澤動而下，二女同居，其志不同行」者，此就二體釋卦名為睽之義，同而異者也。水火二物，共成烹飪，理應相濟。今火在上而炎上，澤居下而潤下，无相成之道，所以為乖。中少二女共居一家，理應同志，各自出適，志不同行，所以為異也。「說而麗乎明，柔進而上行，得中而應乎剛，是以小事吉」者，此就二體及六五有應，釋所以小事得吉。說而麗乎明，不為邪僻。柔進而上行，所之在貴。得中而應乎剛，非為全弱。雖在乖違之時，卦爻有此三德，故可以行小事而獲吉也。"
                },
                {
                  "type": "句",
                  "value": "「天地睽而其事同」，此以下歷就天地男女萬物，廣明睽義體乖而用合也。天高地卑，其體懸隔，是天地睽也。而生成品物，其事則同也。「男女睽而其志通」者，男外女內，分位有別，是男女睽也。而成家理事，其志即通也。萬物殊形，各自為象，是萬物睽也。而均於生長，其事即類，故曰「天地睽而其事同也。男女睽而其志通也，萬物睽而其事類也。睽之時用大矣哉！」既明睽理合同之大，又歎能用睽之人，其德不小，睽離之時，能建其用，使合其通理，非大德之人，則不可也，故曰「睽之時用大矣哉」也。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，悔亡，喪馬，勿逐，自復。見惡人，无咎。"
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，悔亡。喪馬勿逐自復，見惡人，无咎。",
            "children": [
              {
                "type": "注",
                "text": "處睽之初，居下體之下，无應獨立，悔也。與四合志，故得悔亡。馬者，必顯之物。處物之始，乖而喪其馬，物莫能同，其私必相顯也，故勿逐而自復也。時方乖離，而位乎窮下，上无應可援，下无權可恃，顯德自異，為惡所害，故見惡人乃得免咎也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九，悔亡，喪馬，勿逐，自復。見惡人，无咎。",
            "children": [
              {
                "type": "注",
                "text": "九居卦初，睽之始也。在睽乖之時，以剛動於下，有悔可知，所以得亡者，九四在上，亦以剛陽睽離，无與自然同類相合。同是陽爻同居下，又當相應之位，二陽本非相應者，以在睽故合也。上下相與，故能亡其悔也。在睽諸爻皆有應，夫合則有睽，本異則何睽，唯初與四雖非應，而同德相與故相遇。馬者所以行也，陽上行者也，睽獨无與，則不能行，是喪其馬也。四既與之合，則能行矣，是勿逐而馬復得也。惡人與己乖異者也，見者與相通也。當睽之時，雖同德者相與，然小人乖異者至眾，若棄絕之，不幾盡天下以仇君子乎，如此則失合弘之義，至凶咎之道也，又安能化不善而使之合乎，故必見惡人則无咎也。古之聖王所以能化姦凶為善良，革仇敵為臣民者，由弗絕也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，悔亡。喪馬，勿逐，自復。見惡人，无咎。",
            "children": [
              {
                "type": "注",
                "text": " 喪，去聲。上无正應，有悔也。而居睽之時，同德相應，其悔亡矣。故有喪馬勿逐而自復之象。然亦必見惡人，然後可以辟咎，如孔子之於陽貨也。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，悔亡。喪馬，勿逐自復。見惡人，无咎。",
            "children": [
              {
                "type": "注",
                "text": "處睽之初，居下體之下，无應獨立，悔也。與四合志，故得悔亡。馬者，必顯之物。處物之始，乖而喪其馬，物莫能同，其私必相顯也，故勿逐而自復也。時方乖離，而位乎窮下，上无應可援，下无權可恃，顯德自異，為惡所害，故見惡人乃得免咎也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，遇主于巷，无咎。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "九二，遇主于巷，无咎。",
            "children": [
              {
                "type": "注",
                "text": "處睽失位，將无所安。然五亦失位，俱求其黨，出門同趣，不期而遇，故曰遇主于巷也。處睽得援，雖失其位，未失道也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二，遇主于巷，无咎。",
            "children": [
              {
                "type": "注",
                "text": "二與五正應，為相與者也，然在睽乖之時，陰陽相應之道衰，而剛柔相戾之意勝，學易者識此，則知變通矣。故二五雖正應，當委曲以相求也。二以剛中之德居下，上應六五之君，道合則志行，成濟睽之功矣。而居睽離之時，其交非，故二當委曲求於相遇，覬其得合也，故曰｢遇主于巷｣，必能合而後无咎。君臣睽離，其咎大矣。巷者，委曲之途也。遇者，會逢之謂也。當委曲相求期於會遇與之合也，以所謂委曲者，以善道宛轉將就使合而已，非枉己屈道也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "九二，遇主于巷，无咎。",
            "children": [
              {
                "type": "注",
                "text": " 二、五陰陽正應，居睽之時，乖戾不合，必委曲相求而得會遇，乃為无咎，故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，遇主于巷，无咎。",
            "children": [
              {
                "type": "注",
                "text": "處睽失位，將无所安。然五亦失位，俱求其黨，出門同趣，不期而遇，故曰遇主於巷也。處睽得援，雖失其位，未失道也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，見輿曳，其牛掣。",
            "children": [
              {
                "type": "释文",
                "text": "掣，昌逝反，鄭作，徐市制反，《說文》作觢，之世反，云角一俯一仰，子夏作，荀作觭，劉本從《說文》。"
              },
              {
                "type": "集解",
                "list": [
                  {
                    "text": "《子夏傳》曰：一角仰也。",
                    "book": "［釋文］"
                  },
                  {
                    "text": "　鄭康成曰：牛角皆踊曰。　劉氏曰：觢牛角皆踊也。",
                    "book": "［并同］"
                  }
                ]
              }
            ]
          },
          {
            "type": "句",
            "value": "其人天且劓，无初有終。",
            "children": [
              {
                "type": "释文",
                "text": "劓，魚器反，王肅作臲，臲魚一反。"
              },
              {
                "type": "集解",
                "list": [
                  {
                    "text": "馬融曰：剠，鑿其額曰天。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，見輿曳，其牛掣，其人天且劓。无初有終。",
            "children": [
              {
                "type": "注",
                "text": "凡物近而不相得則凶。處睽之時，履非其位，以陰居陽，以柔乘剛，志在於上，而不和於四。二應於五，則近而不相比，故見輿曳。輿曳者，履非其位，失所載也。其牛掣者，滯隔所在，不獲進也。其人天且劓者，四從上取，二從下取，而應在上九，執志不回，初雖受困，終獲剛助。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，見輿曳，其牛掣，其人天且劓，无初有終。",
            "children": [
              {
                "type": "注",
                "text": "陰柔於平時且不足以自立，況當睽離之際乎！三居二剛之間，處不得其所安，其見侵陵可知矣。三以正應在上，欲進與上合志，而四阻於前，二牽於後，車牛所以行之具也，輿曳牽於後也，牛掣阻於前也。在後者牽曳之而已，當前者，進者之所力犯也，故重傷於上，為四所傷也。其人天且劓，天髠首也，劓截鼻也。三從正應而四隔止之，三雖陰柔處剛而志行，故力進以犯之，是以傷也。天而又劓，言重傷也。三不合於二，與四睽之時，自无合義，適合居剛守正之道也。其於正應則睽極有終合之理，始為二陽所厄，是无初也。後必得合，是有終也。掣，從制從手，執止之義也。"
              },
              {
                "type": "注",
                "text": "註* 髠：ㄎㄨㄣ，古代一種剃去頭髮的刑罰"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，見輿曳，其牛掣，其人天且劓。无初有終。",
            "children": [
              {
                "type": "注",
                "text": " 曳，以制反。掣，昌逝反。劓，魚器反。六三、上九正應，而三居二陽之間，後為二所曳，前為四所掣，而當睽之時，上九猜狠方深，故又有髡劓之傷。然邪不勝正，終必得合，故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，見輿曳，其牛掣。其人天且劓，无初有終。",
            "children": [
              {
                "type": "注",
                "text": "凡物近而不相得則凶。處睽之時，履非其位，以陰居陽，以柔乘剛，志在於上，而不和於四。二應於五，則近而不相比，故見輿曳。輿曳者，履非其位，失所載也。其牛掣者，滯隔所在，不獲進也。「其人天且劓」者，四從上取，二從下取，而應在上九，執志不回。初雖受困，終獲剛助。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "九四，睽孤，遇元夫，交孚，厲，无咎。"
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，睽孤，遇元夫，交孚，厲无咎。",
            "children": [
              {
                "type": "注",
                "text": "无應獨處，五自應二，三與己睽，故曰睽孤也。初亦无應特立。處睽之時，俱在獨立，同處體下，同志者也。而己失位，比於三五，皆與己乖，處无所安，故求其疇類而自託焉，故曰遇元夫也。同志相得而无疑焉，故曰交孚也。雖在乖隔，志故得行，故雖危无咎。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "九四，睽孤，遇元夫。交孚，厲无咎。",
            "children": [
              {
                "type": "注",
                "text": "九四當睽時，居非所安，无應而在二陰之間，是睽離孤處者也。以剛陽之德，當睽離之時，孤立无與，必以氣類相求而合，是以遇元夫也。夫陽，稱元善也。初九當睽之初，遂能與同德而亡睽之悔，處睽之至善者也，故目之為元夫，猶云善士也。四則過中，為睽已甚，不若初之善也。四與初皆以陽處一卦之下，居相應之位，當睽乖之時，各无應援，自然同德相親，故會遇也。同德相遇必須至誠相與交孚，各有孚誠也。上下二陽以至誠相合，則何時之不能行，何危之不能濟，故雖處危厲而无咎也。當睽離之時，孤居二陰之間，處不當位，危且有咎也，以遇元夫而交孚，故得无咎也。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，睽孤，遇元夫，交孚，厲无咎。",
            "children": [
              {
                "type": "注",
                "text": " 夫，如字。睽孤，謂无應。遇元夫，謂得初九。交孚，謂同德相信。然當睽時，故必危厲，乃得无咎。占者亦如是也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，睽孤，遇元夫。交孚，厲，无咎。",
            "children": [
              {
                "type": "注",
                "text": "无應獨處，五自應二，三與己睽，故曰睽孤也。初亦无應特立。處睽之時，俱在獨立，同處體下，同志者也。而己失位，比於三五，皆與己乖，處无所安，故求其疇類而自託焉，故曰遇元夫也。同志相得而无疑焉，故曰交孚也。雖在乖隔，志故得行，故雖危无咎。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，悔亡，厥宗噬膚，往何咎。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，悔亡。厥宗噬膚，往何咎？",
            "children": [
              {
                "type": "注",
                "text": "非位，悔也。有應，故亡。厥宗，謂二也。噬膚者，齧柔也。三雖比二，二之所噬，非妨己應者也。以斯而往，何咎之有？往必合也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，悔亡。厥宗噬膚，往何咎。",
            "children": [
              {
                "type": "注",
                "text": "六以陰柔當睽離之時，而居尊位，有悔可知，然而下有九二剛陽之賢與之為應，以輔翼之，故得悔亡。厥宗，其黨也，謂九二正應也。噬膚，噬齧其肌膚而深入之也。當睽之時，非入之者深，豈能合也。五雖陰柔之才，二輔以陽剛之道而深入之，則可往而有慶，復何過咎之有。以周成之幼穉而興盛王之治，以劉禪之昏弱而有中興之勢，蓋由任賢聖之輔，而姬公孔明所以入之者深也。"
              },
              {
                "type": "注",
                "text": "註*穉：ㄓˋ同｢稚｣。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，悔亡，厥宗噬膚，往何咎？",
            "children": [
              {
                "type": "注",
                "text": " 噬，市制反。以陰居陽，悔也。居中得應，故能亡之。厥宗，指九二。噬膚，言易合。六五，有柔中之德，故其象占如是。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，悔亡。厥宗噬膚，往，何咎？",
            "children": [
              {
                "type": "注",
                "text": "非位，悔也。有應，故亡。厥宗，謂二也。噬膚者，齧柔也。三雖比二，二之所噬，非妨己應者也。以斯而往，何咎之有？往必合也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上九，睽孤，見豕負塗，載鬼一車。先張之弧，後說之弧，",
            "children": [
              {
                "type": "释文",
                "text": "後說，吐活反，一音始銳反。之弧，本亦作壺，京馬鄭王肅翟子元作壺。"
              },
              {
                "type": "集解",
                "list": [
                  {
                    "text": "虞翻說音稅。",
                    "book": "［會通］"
                  },
                  {
                    "text": "　陸績曰：弧作壺是。",
                    "book": "［同］"
                  }
                ]
              }
            ]
          },
          {
            "type": "句",
            "value": "匪寇婚媾。往，遇雨則吉。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，睽孤，見豕負塗，載鬼一車，先張之弧，後說之弧。匪寇婚媾，往，遇雨則吉。",
            "children": [
              {
                "type": "注",
                "text": "處睽之極，睽道未通，故曰睽孤。己居炎極，三處澤盛，睽之極也。以文明之極，而觀至穢之物，睽之甚也。豕而負塗，穢莫過焉。至睽將合，至殊將通，恢詭譎怪，道將為一。未至於洽，先見殊怪，故見豕負塗，甚可穢也。見鬼盈車，吁可怪也。先張之弧，將攻害也。後說之弧，睽怪通也。四剠其應，故為寇也。睽志將通，非寇婚媾，往不失時，睽疑亡也。貴於遇雨，和陰陽也。陰陽既和，群疑亡也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九，睽孤，見豕負塗，載鬼一車，先張之弧，後說之弧，匪寇婚媾。往，遇雨則吉。",
            "children": [
              {
                "type": "注",
                "text": "上居卦之終，睽之極也。陽剛居上，剛之極也。在離之上，用明之極也，睽極則咈戾而難合，剛極則躁暴而不詳，明極則過察而多疑。上九有六三之正應，實不孤而其才性如此，自睽孤也。如人雖有親黨而多自疑猜，妄生乖離，雖處骨肉親黨之間，而常孤獨也。上之與三雖為正應，然居睽極无所不疑，其見三如豕之污穢，而又背負泥塗，見其可惡之甚也。既惡之甚，則猜成其罪惡，如見載鬼滿一車也。鬼本无形，而見載之一車，言其以无為有妄之極也。物理極而必反，以近明之，如人適東，東極矣，動則西也；如升高，高極矣，動則下也。既極則動而必反也。上之睽乖既極，三之所處者正理，大凡施道既極，則必反正理，故上於三，始疑而終必合也。先張之弧，始疑惡而欲射之也，疑之者，妄也。妄安能常，故終必復於正。三實无惡，故後說弧而弗射。睽極而反，故與三非復為寇讐，乃婚媾也。此匪婚媾之語，與他卦同而義則殊也。陰陽交而和暢則為雨。上於三始疑而睽，睽極則不疑而合，陰陽合而益，和則為雨，故云往遇雨則吉。往者，自此以往也，謂既合而益合則吉也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上九，睽孤；見豕負塗，載鬼一車，先張之弧，後說之弧，匪寇婚媾。往遇雨則吉。",
            "children": [
              {
                "type": "注",
                "text": " 弧，音胡。說，吐活反。媾，古豆反。睽孤，謂六三為二陽所制，而己以剛處明極睽極之地，又自猜狠而乖離也。見豕負塗，見其污也。載鬼一車，以无為有也。張弧，欲射之也。說弧，疑稍釋也。匪寇婚媾，知其非寇而實親也。往遇雨則吉，疑盡釋而睽合也。上九之與六三，先睽後合，故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，睽孤。見豕負塗，載鬼一車，先張之弧，後說之弧。匪寇婚媾，往，遇雨則吉。"
          },
          {
            "type": "句",
            "value": " 注云：處睽之極，睽道未通，故曰睽孤。己居炎極，三處澤盛，睽之極也。以文明之極，而觀至穢之物，睽之甚也。豕而負塗，穢莫過焉。至睽將合，至殊將通，恢詭譎怪，道將為一。未至於洽，先見殊怪，故見豕負塗，甚可穢也。見鬼盈車，吁可怪也。先張之弧，將攻害也。後說之弧，睽怪通也。四剠其應，故為寇也。睽志將通，匪寇婚媾，往不失時，睽疑亡也。貴於遇雨，和陰陽也。陰陽既和，群疑亡也。"
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：上火下澤，睽。君子以同而異。"
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：上火下澤，睽，君子以同而異。",
          "children": [
            {
              "type": "注",
              "text": "同於通理，異於職事。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：上火下澤，睽，君子以同而異。",
          "children": [
            {
              "type": "注",
              "text": "上火下澤，二物之性違異，所以為睽離之象。君子觀睽異之象，於大同之中而知所當異也。夫聖賢之處世，在人理之常，莫不大同於世俗所同者，則有時而獨異，蓋於秉 彝則同矣，世俗之失則異也。不能大同者，亂常咈理之人也，不能獨異者，隨俗習非之人也。要在同而能異耳，《中庸》曰：和而不流是也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：上火下澤，睽，君子以同而異。",
          "children": [
            {
              "type": "注",
              "text": " 二卦合體而性不同。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：上火下澤，睽。君子以同而異。",
          "children": [
            {
              "type": "注",
              "text": "同於通理，異於職事。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「上火下澤睽」者，動而相背，所以為睽也。「君子以同而異」者，佐王治民，其意則同；各有司存，職掌則異，故曰「君子以同而異」也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：見惡人，以辟咎也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：見惡人，以辟咎也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：見惡人，以辟咎也。",
            "children": [
              {
                "type": "注",
                "text": "睽離之時，人情乖違，求和合之，且病其不能得也，若以惡人而拒絕之，則將眾仇於君子，而禍咎至矣，故必見之，所以免避怨咎也。无怨咎，則有可合之道。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：見惡人，以辟咎也。",
            "children": [
              {
                "type": "注",
                "text": " 辟，音避。"
              }
            ]
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：見惡人，以辟咎也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：悔亡者，初九處睽離之初，居下體之下，无應獨立，所以悔也。四亦處下，无應獨立，不乖於己，與己合志，故得悔亡。「喪馬勿逐自復」者，時方睽離，觸目乖阻。馬之為物，難可隱藏，時或失之，不相容隱，不須尋求，勢必自復，故曰「喪馬勿逐自復」也。「見惡人无咎」者，處於窮下，上无其應，无應則无以為援，窮下則无權可恃。若標顯自異，不能和光同塵，則必為惡人所害，故曰「見惡人无咎」。見*，謂遜接之也。"
                  }
                ]
              }
            ]
          },
          {
            "type": "句",
            "value": "* 原文缺「見」字，依他本補。"
          },
          {
            "type": "句",
            "value": "《象》曰「以辟咎也」者，惡人不應與之相見，而遜接之者，以辟咎也。"
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：遇主于巷，未失道也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：遇主于巷，未失道也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：遇主于巷，未失道也。",
            "children": [
              {
                "type": "注",
                "text": "當睽之時，君心未合，賢臣在下，竭力盡誠，期使之信合而已。至誠以感動之，盡力以扶持之，明義理以致其知，杜蔽惑以誠其意，如是宛轉以求其合也。遇非枉道，迎逢也；巷非邪僻，曲徑也。故夫子特云｢遇主于巷，未失道也｣。未非必也，非必謂失道也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：遇主于巷，未失道也。",
            "children": [
              {
                "type": "注",
                "text": " 本其正應，非有邪也。"
              }
            ]
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：遇主于巷，未失道也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「遇主于巷，无咎」者，九二處睽之時而失其位，將无所安。五亦失位，與己同黨，同趣相求，不假遠涉而自相遇，適在於巷。言遇之不遠，故曰「遇主於巷」。主謂五也，處睽得援，咎悔可亡，故无咎也。"
                  }
                ]
              }
            ]
          },
          {
            "type": "句",
            "value": "《象》曰「未失道」者，既遇其主，雖失其位，亦未失道也。"
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：見輿曳，位不當也。无初有終，遇剛也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：見輿曳，位不當也。无初有終，遇剛也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：見輿曳，位不當也，无初有終，遇剛也。",
            "children": [
              {
                "type": "注",
                "text": "以六居三非正也，非正則不安，又在二陽之間，所以有如是艱厄，由位不當也。无初有終者，終必與上九相遇而合，乃遇剛也。不正而合，未有久而不離者也。合以正道，自无終睽之理，故賢者順理而安行，智者知幾而固守。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：見輿曳，位不當也。无初有終，遇剛也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：見輿曳，位不當也。无初有終，遇剛也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「見輿曳其牛掣」者，處睽之時，履非其位，以陰居陽，以柔乘剛，志在上九，不與四合。二自應五，又與己乖。欲載，其輿被曳，失己所載也。欲進，其牛被牽，滯隔所在，不能得進也。故曰「見輿曳其牛掣」也。「其人天且劓，无初有終」者，剠額為天，截鼻為劓。既處二四之間，皆不相得，其為人也，四從上刑之，故剠其額，二從下刑之，又截其鼻，故曰其人天且劓。而應在上九，執志不回，初雖受困，終獲剛助，故曰无初有終。"
                  }
                ]
              }
            ]
          },
          {
            "type": "句",
            "value": "《象》曰「位不當」者，由位不當，故輿被曳。遇剛者，由遇上九之剛，所以有終也。"
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：交孚无咎，志行也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：交孚无咎，志行也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：交孚无咎，志行也。",
            "children": [
              {
                "type": "注",
                "text": "初四皆陽剛君子，當睽乖之時，上下以至誠相交，協志同力，則其志可以行，不止无咎而已。卦辭但言无咎，夫子又從而明之云可以行其志，救時之睽也。蓋以君子陽剛之才，而至誠相輔，何所不能濟也。唯有君子能行其志矣。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：交孚无咎，志行也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：交孚无咎，志行也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：元夫謂初九也。處於卦始，故云元也。初四俱陽而言夫者，蓋是丈夫之夫，非夫婦之夫也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：厥宗噬膚，往有慶也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：厥宗噬膚，往有慶也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：厥宗噬膚，往有慶也。",
            "children": [
              {
                "type": "注",
                "text": "爻辭但言厥宗噬膚，則可以往而无咎，象復推明其義言。人君雖己才不足，若能信任賢輔，使以其道深入於己，則可以有為，是往而有福慶也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：厥宗噬膚，往有慶也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：厥宗噬膚，往有慶也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：悔亡者，失位，悔也。有應，故悔亡也。「厥宗噬膚，往何咎」者，宗，主也，謂二也。噬膚謂噬三也。三雖隔二，二之所噬，故曰厥宗噬膚也。三是陰爻，故以膚為譬，言柔脆也。二既噬三即五，可以往而无咎矣，故曰往无咎。"
                  },
                  {
                    "type": "句",
                    "value": "《象》曰「往有慶也」者，有慶之言，善功被物，為物所賴也。五雖居尊而不當位，與二合德，乃為物所賴，故曰往有慶也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：遇雨之吉，群疑亡也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：遇雨之吉，群疑亡也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：遇雨之吉，群疑亡也。",
            "children": [
              {
                "type": "注",
                "text": "雨者陰陽和也。始睽而能終和，故吉也。所以能和者，以羣疑盡亡也。其始睽也，无所不疑，故云羣疑睽極而合，則皆亡矣。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：遇雨之吉，群疑亡也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：遇雨之吉，群疑亡也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：睽孤者，處睽之極，睽道未通，故曰睽孤也。「見豕負塗」者，火動而上，澤動而下，己居炎極，三處澤盛，睽之極也。離為文明，澤是卑穢，以文明之極而觀至穢之物，事同豕而負塗泥，穢莫斯甚矣，故曰見豕負塗。「載鬼一車，先張之弧，後說之弧」者，鬼魅盈車，怪異之甚也。至睽將合，至殊將通，未至於洽，先見殊怪，故又見載鬼一車。載鬼不言見者，為豕上有見字也。見怪若斯，懼來害己，故先張之弧，將攻害也。物極則反，睽極則通，故後說之弧，不復攻也。匪寇婚媾者，四剠其應，故謂四為寇。睽志既通，匪能為寇，乃得與三為婚媾矣，故曰匪寇婚媾也。「往遇雨則吉」者，雨者，陰陽交和之道也。眾異併消，无復疑阻，往得和合，則吉從之，故曰「往遇雨則吉」。"
                  },
                  {
                    "type": "句",
                    "value": "《象》曰「群疑亡也」者，往與三合，如雨之和。向之見豕、見鬼、張弧之疑併消釋矣，故曰群疑亡也。"
                  },
                  {
                    "type": "句",
                    "value": "注「恢詭譎怪道將為一」。　正義曰：《莊子內篇‧齊物論》曰：「无物不然，无物不可。故為舉筳與楹，厲與西施，恢詭譎怪，道通為一。」郭象注云：「夫筳橫而楹縱，厲醜而西施好，所謂齊者，豈必齊形狀，同規矩哉！舉縱橫好醜，恢詭譎怪，各然其所然，各可其所可，即形雖萬殊，而性本得同，故曰道通為一也。」莊子所言，以明齊物，故舉恢詭譎怪至異之物，道通為一，得性則同。王輔嗣用此文而改通為將字者，明物極則反，睽極則通，有似引詩斷章，不必與本義同也。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "睽，《序卦》：家道窮必乖，故受之以睽。睽者，乖也。家道窮則睽乖離散，理必然也，故家人之後受之以睽也。為卦上離下兌，離火炎上，兌澤潤下，二體相睽違之義也。又中、少二女雖同居，而所歸各異，是其志不同行也，亦為睽義。"
      },
      {
        "type": "注",
        "text": "睽，小事吉。"
      },
      {
        "type": "注",
        "text": "睽者，睽乖離散之時，非吉道也。以卦才之善，雖處睽時，而小事吉也。"
      }
    ]
  ]
}