{
  "name": "蹇",
  "down": "艮",
  "up": "坎",
  "guaci": {
    "jijie": [
      {
        "type": "句",
        "value": "蹇，利西南，",
        "children": [
          {
            "type": "释文",
            "text": "蹇，紀免反，王肅徐紀偃反。"
          }
        ]
      },
      {
        "type": "句",
        "value": "不利東北，利見大人，貞吉。"
      }
    ],
    "wangzhu": [
      {
        "type": "句",
        "value": "蹇，利西南，不利東北。",
        "children": [
          {
            "type": "注",
            "text": "西南，地也。東北，山也。以難之平則難解，以難之山則道窮。"
          }
        ]
      },
      {
        "type": "句",
        "value": "利見大人。",
        "children": [
          {
            "type": "注",
            "text": "往則濟也。"
          }
        ]
      },
      {
        "type": "句",
        "value": "貞吉。",
        "children": [
          {
            "type": "注",
            "text": "爻皆當位，各履其正，居難履正，正邦之道也。正道未否，難由正濟，故貞吉也。遇難失正，吉可得乎？"
          }
        ]
      }
    ],
    "ycz": [
      {
        "type": "句",
        "value": "蹇，利西南，不利東北，利見大人，貞吉。",
        "children": [
          {
            "type": "注",
            "text": "西南坤方，坤地也，體順而易。東北艮方，艮山也，體止而險。在蹇難之時，利於順處平易之地，不利止於危險也。處順易則難可紓，止於險則難益甚矣。蹇難之時，必有聖賢之人，則能濟天下之難，故利見大人也。濟難者，必以大正之道而堅固其守，故貞則吉也。凡處難者，必在乎守貞正，設使難不解，不失正德，是以吉也。若遇難而不能固其守，入於邪濫，雖使苟免，亦惡德也，知義命者不為也。"
          }
        ]
      }
    ],
    "zx": [
      {
        "type": "句",
        "value": "蹇，利西南，不利東北，利見大人，貞吉。",
        "children": [
          {
            "type": "注",
            "text": " 蹇，紀免反。蹇，難也；足不能進，行之難也。為卦艮下坎上，見險而止，故為蹇。西南平易，東北險阻。又，艮，方也，方在蹇中，不宜走險。又卦自小過而來，陽進則往居五而得中，退則入於艮而不進。故其占曰利西南，不利東北。當蹇之時，必見大人，然後可以濟難。又，必守正，然後得吉。而卦之九五，剛健中正，有大人之象。自二以上，五爻皆得正位，則又貞之義也。故其占又曰利見大人，貞吉。蓋見險者貴於能止，而又不可終於止。處險者利於進，而不可失其正也。"
          }
        ]
      }
    ],
    "zhengyi": [
      {
        "type": "句",
        "value": "蹇，利西南，不利東北。",
        "children": [
          {
            "type": "注",
            "text": "西南，地也。東北，山也。以難之平則難解，以難之山則道窮。"
          }
        ]
      },
      {
        "type": "句",
        "value": "利見大人。",
        "children": [
          {
            "type": "注",
            "text": "往則濟也。"
          }
        ]
      },
      {
        "type": "句",
        "value": "貞吉。",
        "children": [
          {
            "type": "注",
            "text": "爻皆當位，各履其正，居難履正，正邦之道也。正道未否，難由正濟，故貞吉也。遇難失正，吉可得乎？"
          },
          {
            "type": "疏",
            "lines": [
              {
                "type": "句",
                "value": "疏　正義曰：蹇，難也。有險在前，畏而不進，故稱為蹇。「利西南不利東北」者，西南地，位平易之方。東北險，位阻礙之所。世道多難，率物以適平易，則蹇難可解。若入於險阻，則彌加擁塞。去就之宜，理須如此，故曰「蹇，利西南不利東北」也。"
              }
            ]
          }
        ]
      },
      {
        "type": "句",
        "value": "「利見大人」者，能濟眾難，惟有大德之人，故曰利見大人。"
      },
      {
        "type": "句",
        "value": "「貞吉」者，居難之時，若不守正而行其邪道，雖見大人，亦不得吉，故曰貞吉也。"
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：蹇，難也，險在前也。見險而能止，知矣哉。"
        },
        {
          "type": "句",
          "value": "蹇，利西南，往得中也。",
          "children": [
            {
              "type": "释文",
              "text": "得中，如字，又張仲反。"
            },
            {
              "type": "集解",
              "list": [
                {
                  "text": "鄭康成曰： 中，和也。　王肅曰：中，適也。",
                  "book": "［并釋文］"
                }
              ]
            }
          ]
        },
        {
          "type": "句",
          "value": "不利東北，其道窮也。利見大人，往有功也。當位貞吉，以正邦也。",
          "children": [
            {
              "type": "释文",
              "text": "荀陸本作正國，為漢朝諱。"
            }
          ]
        },
        {
          "type": "句",
          "value": "蹇之時用大矣哉。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：蹇，難也，險在前也。見險而能止，知矣哉！ 蹇利西南，往得中也。"
        },
        {
          "type": "句",
          "value": "不利東北，其道窮也。 利見大人，往有功也。 當位貞吉，以正邦也。蹇之時用大矣哉！",
          "children": [
            {
              "type": "注",
              "text": "蹇難之時，非小人之所能用也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：蹇，難也，險在前也。",
          "children": [
            {
              "type": "注",
              "text": "蹇，難也。蹇之為難，如乾之為健。若易之為難，則義有未足。蹇有險阻之義，屯亦難也，困亦難也，同為難而義則異。屯者，始難而未得通；困者，力之窮；蹇，乃險阻艱難之義。各不同也。險在前也，坎險在前，下止而不得進，故為蹇。"
            }
          ]
        },
        {
          "type": "句",
          "value": "見險而能止，知矣哉。",
          "children": [
            {
              "type": "注",
              "text": "以卦才言處蹇之道也。上險而下止，見險而能止也。犯險而進則有悔吝，故美其能止為知也。方艱難之時，唯能止為善，故諸爻除五與二外，皆以往為失，來為得也。"
            }
          ]
        },
        {
          "type": "句",
          "value": "蹇，利西南，往得中也；不利東北，其道窮也。",
          "children": [
            {
              "type": "注",
              "text": "蹇之時，利於處平易。西南坤方，為順易；東北艮方，為險阻。九上居五而得中正之位，是往而得平易之地，故為利也。五居坎險之中而謂之平易者，蓋卦本坤，由五往而成坎，故但取往而得中，不取成坎之義也。方蹇而又止危險之地，則蹇益甚矣，故不利東北，其道窮也，謂蹇之極也。"
            }
          ]
        },
        {
          "type": "句",
          "value": "利見大人，往有功也；當位貞吉，以正邦也。",
          "children": [
            {
              "type": "注",
              "text": "蹇難之時，非聖賢不能濟天下之蹇，故利於見大人也。大人當位，則成濟蹇之功矣，往而有功也。能濟天下之蹇者，唯大正之道。夫子又取卦才而言，蹇之諸爻除初外，餘皆當正位，故為貞正而吉也。初六雖以陰居陽而處下，亦陰之正也，以如此正道正其邦，可以濟於蹇矣。"
            }
          ]
        },
        {
          "type": "句",
          "value": "蹇之時用大矣哉。",
          "children": [
            {
              "type": "注",
              "text": "處蹇之時，濟蹇之道，其用至大，故云大矣哉。天下之難豈易平也，非聖賢不能，其用可謂大矣。順時而處，量險而行，從平易之道，由至正之理，乃蹇之時用也。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：蹇，難也，險在前也。見險而能止，知矣哉！",
          "children": [
            {
              "type": "注",
              "text": " 難，乃旦反。知，音智。以卦德釋卦名義，而贊其美。"
            }
          ]
        },
        {
          "type": "句",
          "value": "蹇，利西南，往得中也。不利東北，其道窮也。利見大人，往有功也。當位貞吉，以正邦也。蹇之時用大矣哉。",
          "children": [
            {
              "type": "注",
              "text": " 以卦變、卦體釋卦辭，而贊其時用之大也。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：蹇，難也，險在前也。見險而能止，知矣哉！蹇，利西南，往得中也。不利東北，其道窮也。利見大人，往有功也。當位貞吉，以正邦也。蹇之時用大矣哉！",
          "children": [
            {
              "type": "注",
              "text": "蹇難之時，非小人之所能用也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「蹇，難也，險在前也。見險而能止，知矣哉」者，釋卦名也。蹇者，有難而不進，能止而不犯，故就二體，有險有止，以釋蹇名。坎在其外，是險在前也。有險在前，所以為難。若冒險而行，或罹其害。艮居其內，止而不往，相時而動，非知不能，故曰「見險而能止，知矣哉」也。「蹇利西南往得中也」者，之於平易，救難之理，故云往得中也。「不利東北其道窮」者，之於險阻，更益其難，其道彌窮，故曰其道窮也。「利見大人往有功也」者，往見大人必能除難，故曰往有功也。「當位貞吉，以正邦也」者，二、三、四、五爻皆當位，所以得正而吉，故曰當位貞吉也。「以正邦也」者，居難守正，正邦之道，故曰以正邦也。「蹇之時用大矣哉」者，能於蹇難之時建立其功，用以濟世者，非小人之所能，故曰蹇之時用大矣哉也。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初六，往蹇，來譽。"
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，往蹇來譽。",
            "children": [
              {
                "type": "注",
                "text": "處難之始，居止之初，獨見前識，覩險而止，以待其時，知矣哉！故往則遇蹇，來則得譽。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初六，往蹇，來譽。",
            "children": [
              {
                "type": "注",
                "text": "六居蹇之初，往進則益入於蹇，往蹇也。當蹇之時，以陰柔无援而進，其蹇可知。來者，對往之辭。上進，則為往。不進，則為來，止而不進，是有見幾知時之美，來則有譽也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初六，往蹇，來譽。",
            "children": [
              {
                "type": "注",
                "text": " 往遇險，來得譽。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初六，往蹇，來譽。",
            "children": [
              {
                "type": "注",
                "text": "處難之始，居止之初，獨見前識，覩險而止，以待其時，知矣哉！故往則遇蹇，來則得譽。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，王臣蹇蹇，匪躬之故。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，王臣蹇蹇，匪躬之故。",
            "children": [
              {
                "type": "注",
                "text": "處難之時，履當其位，居不失中，以應於五。不以五在難中，私身遠害，執心不回，志匡王室者也，故曰王臣蹇蹇，非躬之故。履中行義，以存其上，處蹇以此，未見其尤也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，王臣蹇蹇，匪躬之故。",
            "children": [
              {
                "type": "注",
                "text": "二以中正之德居艮，體止於中正者也，與五相應，是中正之人為中正之君所信任，故謂之王臣。雖上下同德，而五方在大蹇之中，致力於蹇難之時，其艱蹇至甚，故為蹇於蹇也。二雖中正，以陰柔之才豈易勝其任，所以蹇於蹇也。志在濟君於蹇難之中，其蹇蹇者，非為身之故也。雖使不勝，志義可嘉，故稱其忠盡不為己也。然其才不足以濟蹇也。小可濟，則聖人當盛稱以為勸矣。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，王臣蹇蹇，匪躬之故。",
            "children": [
              {
                "type": "注",
                "text": " 柔順中正，正應在上，而在險中，故蹇而又蹇，以求濟之，非以其身之故也。不言吉凶者，占者但當鞠躬盡力而已，至於成敗利鈍，則非所論也。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，王臣蹇蹇，匪躬之故。",
            "children": [
              {
                "type": "注",
                "text": "處難之時*，履當其位，居不失中，以應於五。不以五在難中，私身遠害，執心不回，志匡王室者也。故曰：「王臣蹇蹇，匪躬之故」。履中行義，以存其上，處蹇以此，未見其尤也。"
              }
            ]
          },
          {
            "type": "句",
            "value": "* 「處難之時」原文誤作「處難窮時」，依他本修改。"
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "九三，往蹇，來反。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "九三，往蹇來反。",
            "children": [
              {
                "type": "注",
                "text": "進則入險，來則得位，故曰往蹇來反。為下卦之主，是內之所恃也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "九三，往蹇，來反。",
            "children": [
              {
                "type": "注",
                "text": "九三以剛居正，處下體之上，當蹇之時。在下者，皆柔必依附於三，是為下所附者也。三與上為正應，上陰柔而无位，不足以為援，故上往則蹇也。來，下來也；反，還歸也。三為下二陰所喜，故來為反其所也，稍安之地也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "九三，往蹇，來反。",
            "children": [
              {
                "type": "注",
                "text": " 反就二陰，得其所安。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "九三，往蹇，來反。",
            "children": [
              {
                "type": "注",
                "text": "進則入險，來則得位，故曰往蹇來反。為下卦之主，是內之所恃也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，往蹇，來連。",
            "children": [
              {
                "type": "释文",
                "text": "來連，力善反，鄭如字。"
              },
              {
                "type": "集解",
                "list": [
                  {
                    "text": "馬融曰：連亦難也。　鄭康成曰：連，遲久之意。",
                    "book": "［并釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，往蹇來連。",
            "children": [
              {
                "type": "注",
                "text": "往則无應，來則乘剛，往來皆難，故曰往蹇來連。得位履正，當其本實，雖遇於難，非妄所招也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四，往蹇，來連。",
            "children": [
              {
                "type": "注",
                "text": "往則益入於坎險之深，往蹇也。居蹇難之時，同處艱戹者，其志不謀而同也。又四居上位而與在下者同，有得位之正，又與三相比相親者也。二與初同類，相與者也，是與下同志，眾所從附也，故曰來連。來，則與在下之眾相連合也。能與眾合，得處蹇之道也。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，往蹇，來連。",
            "children": [
              {
                "type": "注",
                "text": " 連於九三，合力以濟。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，往蹇，來連。",
            "children": [
              {
                "type": "注",
                "text": "往則无應，來則乘剛，往來皆難，故曰往蹇來連。得位履正，當其本實，雖遇於難，非妄所招也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "九五，大蹇，朋來。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "九五，大蹇朋來。",
            "children": [
              {
                "type": "注",
                "text": "處難之時，獨在險中，難之大者也，故曰大蹇。然居不失正，履不失中，執德之長，不改其節。如此則同志者集而至矣，故曰朋來也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "九五，大蹇，朋來。",
            "children": [
              {
                "type": "注",
                "text": "五居君位，而在蹇難之中，是天下之大蹇也。當蹇而又在險中，亦為大蹇。大蹇之時，而二在下以中正相應，是其朋助之來也。方天下之蹇而得中正之臣相輔，其助豈小也，得朋來而无吉，何也？曰：未足以濟蹇也。以剛陽中正之君，而方在大蹇之中，非剛陽中正之臣相輔之，不能濟天下之蹇也。二之中正固有助矣，欲以陰柔之助濟天下之難，非所能也。自古聖王濟天下之蹇，未有不由賢聖之臣為之助者：湯武得伊呂是也。中常之君，得剛明之臣，而能濟大難者，則有矣。劉禪之孔明，唐肅宗之郭子儀，德宗之李晟是也。雖賢明之君，茍无其臣則不能濟於難也。故凡六居五，九居二者，則多由助而有功，蒙泰之類是也。九居五，六居二，則功多不足，屯否之類是也。蓋臣賢於君，則輔君，以君所不能；臣不及君，則贊助之而已，故不能成大功也。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "九五，大蹇，朋來。",
            "children": [
              {
                "type": "注",
                "text": " 大蹇者，非常之蹇也。九五居尊，而有剛健中正之德，必有朋來而助之者。占者有是德，則有是助矣。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "九五，大蹇，朋來。",
            "children": [
              {
                "type": "注",
                "text": "處難之時，獨在險中，難之大者也，故曰大蹇。然居不失正，履不失中，執德之長，不改其節，如此則同志者集而至矣，故曰朋來也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六，往蹇，來碩，吉，利見大人。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，往蹇來碩，吉。利見大人。",
            "children": [
              {
                "type": "注",
                "text": "往則長難，來則難終，難終則眾難皆濟，志大得矣，故曰往蹇來碩吉。險夷難解，大道可興，故曰利見大人也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六，往蹇，來碩，吉，利見大人。",
            "children": [
              {
                "type": "注",
                "text": "六以陰柔居蹇之極，冒極險而往，所以蹇也。不往而來，從五求三，得剛陽之助，是以碩也。蹇之道，戹塞窮蹙。碩，大也，寬裕之稱。來，則寬大其蹇紓矣。蹇之極有出蹇之道，上六以陰柔，故不得出，得剛陽之助可以紓蹇而已。在蹇極之時，得紓則為吉矣。非剛陽中正，豈能出乎蹇也。利見大人，蹇極之時，見大德之人，則能有濟於蹇也。大人，謂五，以相比發此義。五剛陽中正而居君位，大人也。在五不言其濟蹇之功，而上六利見之，何也？曰：在五不言，以其居坎險之中，无剛陽之助，故无能濟蹇之義。在上六，蹇極而見大德之人，則能濟於蹇，故為利也。各爻取義不同，如屯，初九之志正，而於六二，則目之為寇也。諸爻皆不言吉，上獨言吉者，諸爻皆得正，各有所善，然皆未能出於蹇，故未足為吉，唯上處蹇極，而得寬裕，乃為吉也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，往蹇，來碩，吉，利見大人。",
            "children": [
              {
                "type": "注",
                "text": " 已在卦極，往無所之，益以蹇耳。來就九五，與之濟蹇，則有碩大之功。大人，指九五。曉占者宜如是也。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，往蹇來碩吉，利見大人。",
            "children": [
              {
                "type": "注",
                "text": "往則長難，來則難終，難終則眾難皆濟，志大得矣，故曰往蹇來碩吉。險夷難解，大道可興，故曰利見大人也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：山上有水，蹇。",
          "children": [
            {
              "type": "集解",
              "list": []
            }
          ]
        },
        {
          "type": "句",
          "value": "君子以反身修德。",
          "children": [
            {
              "type": "集解",
              "list": [
                {
                  "text": "陸績曰：水本應山下，今在山上，終應反下，故曰反身。處難之時，不可以行，只可反自省察，修己德用，乃除難。君子通達道暢之時，並濟天下，處窮之時則獨善其身也。",
                  "book": "［疏］"
                }
              ]
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：山上有水， 蹇；",
          "children": [
            {
              "type": "注",
              "text": "山上有水，蹇難之象。"
            }
          ]
        },
        {
          "type": "句",
          "value": "君子以身脩德。",
          "children": [
            {
              "type": "注",
              "text": "除難莫若反身脩德。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：山上有水，蹇，君子以反身修德。",
          "children": [
            {
              "type": "注",
              "text": "山之峻阻，上復有水。坎水，為險陷之象，上下險阻，故為蹇也。君子觀蹇難之象，而以反身修德。君子之遇艱阻，必反求諸己，而益自修。孟子曰：行有不得者，皆反求諸己，故遇蹇難必自省於身。有失而致之乎，是反身也，有所未善則改之，无歉於心則加勉，乃自修其德也。君子修德以俟時而已。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：山上有水，蹇。君子以反身脩德。"
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：山上有水，蹇。",
          "children": [
            {
              "type": "注",
              "text": "山上有水，蹇難之象。"
            }
          ]
        },
        {
          "type": "句",
          "value": "君子以反身脩德。",
          "children": [
            {
              "type": "注",
              "text": "除難莫若反身脩德。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「山上有水蹇」者，山者是巖險，水是阻難。水積山上，彌益危難，故曰山上有水蹇。"
                },
                {
                  "type": "句",
                  "value": "「君子以反身脩德」者，蹇難之時，未可以進，惟宜反求諸身，自脩其德，道成德立，方能濟險，故曰君子以反身修德也。陸績曰：「水在山上，失流通之性，故曰蹇。」通水流下，今在山上，不得下流，蹇之象。陸績又曰：「水本應山下，今在山上，終應反下，故曰反身。」處難之世，不可以行，只可反自省察，修己德用乃除難。君子通達道暢之時，並濟天下，處窮之時則獨善其身也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：往蹇來譽，宜待也。",
            "children": [
              {
                "type": "释文",
                "text": "宜待也，張本作宜時也，鄭本宜待時也。"
              }
            ]
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：往蹇來譽，宜待也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：往蹇來譽，宜待也。",
            "children": [
              {
                "type": "注",
                "text": "方蹇之初，進則益蹇，時之未可進也，故宜見幾而止，以待時可行而後行也。諸爻皆蹇往而善來，然則无出蹇之義乎？曰：在蹇而往，則蹇也。蹇終，則變矣，故上已有碩義。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：往蹇，來譽，宜待也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：往蹇來譽，宜待也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「往蹇來譽」者，初六處蹇之初，往則遇難，來則得譽。初居艮始，是能見險而止。見險不往，則是來而得譽，故曰往蹇來譽。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：王臣蹇蹇，終无尤也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：王臣蹇蹇，終无尤也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：王臣蹇蹇，終无尤也。",
            "children": [
              {
                "type": "注",
                "text": "雖艱戹於蹇時，然其志在濟君難，雖未成功，然終无過尤也。聖人取其志義，而謂其无尤，所以勸忠盡也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：王臣蹇蹇，終无尤也。",
            "children": [
              {
                "type": "注",
                "text": " 事雖不濟，亦无可尤。"
              }
            ]
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：王臣蹇蹇，終无尤也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「王臣蹇蹇，匪躬之故」者，王謂五也。臣謂二也。九五居於王位而在難中，六二是五之臣，往應於五，履正居中，志匡王室，能涉蹇難，而往濟蹇，故曰王臣蹇蹇也。盡忠於君，匪以私身之故而不往濟君，故曰匪躬之故。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：往蹇來反，內喜之也。",
            "children": [
              {
                "type": "释文",
                "text": "內喜如字，徐許意反，猶好也。"
              }
            ]
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：往蹇來反，內喜之也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：往蹇來反，內喜之也。",
            "children": [
              {
                "type": "注",
                "text": "內在下之陰也。方蹇之時，陰柔不能自立，故皆附於九三之陽，而喜愛之。九之處三，在蹇為得其所也。處蹇而得下之心，可以求安，故以來為反，猶春秋之言歸也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：往蹇，來反，內喜之也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：往蹇來反，內喜之也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「往蹇來反」者，九三與坎為鄰，進則入險，故曰往蹇。來則得位，故曰來反。"
                  },
                  {
                    "type": "句",
                    "value": "《象》曰「內喜之」者，內卦三爻，惟九三一陽居二陰之上，是內之所恃，故云內喜之也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：往蹇來連，當位實也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：往蹇來連，當位實也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：往蹇來連，當位實也。",
            "children": [
              {
                "type": "注",
                "text": "四當蹇之時，居上位不往而來與下同志，固足以得眾矣。又以陰居陰，為得其實，以誠實與下，故能連合。而下之二三，亦各得其實。初以陰居下，亦其實也。當同患之時，相交以實，其合可知，故來而連者，當位以實也。處蹇難，非誠實何以濟？當位不曰正而曰實，上下之交主於誠實，用各有其所也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：往蹇，來連，當位實也。",
            "children": [
              {
                "type": "注",
                "text": " 當，去聲。"
              }
            ]
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：往蹇來連，當位實也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：馬云「連亦難」也。鄭云「遲久之意」。六四往則无應，來則乘剛，往來皆難，故曰往蹇來連也。"
                  },
                  {
                    "type": "句",
                    "value": "《象》曰：當位實者，明六四得位履正，當其本實。而往來遇難者，乃數之所招，非邪妄之所致也，故曰當位實也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：大蹇朋來，以中節也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：大蹇朋來，以中節也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：大蹇朋來，以中節也。",
            "children": [
              {
                "type": "注",
                "text": "朋者，其朋類也。五有中正之德，而二亦中正，雖大蹇之時，不失其守。蹇於蹇，以相應助，是以其中正之節也。上下中正而弗濟者，臣之才不足也。自古守節秉義，而才不足以濟者，豈少乎！漢，李固、王允；晉，周顗、王導之徒是也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：大蹇，朋來，以中節也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：大蹇朋來，以中節也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：九五處難之時，獨在險中，難之大者也，故曰大蹇。然得位履正，不改其節，如此則同志者自遠而來，故曰朋來。"
                  }
                ]
              }
            ]
          },
          {
            "type": "句",
            "value": "《象》曰「以中節」者，得位居中，不易其節，故致朋來，故云以中節也。"
          },
          {
            "type": "句",
            "value": "注「同志者集而至矣」。　正義曰：此以同志釋朋來之義。鄭注《論語》云：「同門曰朋，同志曰友。」此對文也。通而言之，同志亦是朋黨也。"
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：往蹇來碩，志在內也。利見大人，以從貴也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：往蹇來碩，志在內也。利見大人，以從貴也。",
            "children": [
              {
                "type": "注",
                "text": "有應在內，往則失之，來則志獲，志在內也。"
              }
            ]
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：往蹇來碩，志在內也；利見大人，以從貴也。",
            "children": [
              {
                "type": "注",
                "text": "上六應三，而從五，志在內也。蹇既極而有助，是以碩而吉也。六以陰柔當蹇之極，密近剛陽中正之君，自然其志從附，以求自濟，故利見大人，謂從九五之貴也。所以云：從貴，恐人不知大人為指五也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：往蹇，來碩，志在內也。利見大人，以從貴也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：往蹇來碩，志在內也。",
            "children": [
              {
                "type": "注",
                "text": "有應在內，往則失之*。來則志獲，志在內也。"
              }
            ]
          },
          {
            "type": "句",
            "value": "*「往則失之」原文誤作「往之則失」，依他本改。"
          },
          {
            "type": "句",
            "value": "利見大人，以從貴也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：碩，大也。上六難終之地，不宜更有所往，往則長難，故曰往蹇也。來則難終，難終則眾難皆濟，志大得矣，故曰來碩吉也。險夷難解，大道可興，宜見大人以弘道化，故曰利見大人也。"
                  },
                  {
                    "type": "句",
                    "value": "《象》曰：「志在內也」者，有應在三，是志在內也。應既在內，往則失之，來則得之，所以往則有蹇，來則碩吉也。"
                  }
                ]
              }
            ]
          },
          {
            "type": "句",
            "value": "「以從貴」者，貴謂陽也。以陰從陽，故云以從貴也。"
          }
        ]
      }
    }
  ],
  "guazhu": [
    [
      {
        "type": "注",
        "text": "蹇，《序卦》：睽者，乖也。乖必有難，故受之以蹇。蹇者，難也。睽乖之時必有蹇難，蹇所以次睽也。蹇，險阻之義，故為蹇難。為卦坎上艮下，坎險也，艮止也。險在前而止，不能進也。前有險陷，後有峻阻，故為蹇也。"
      }
    ]
  ]
}