{
  "name": "蒙",
  "down": "坎",
  "up": "艮",
  "guaci": {
    "jijie": [
      {
        "type": "句",
        "value": "蒙，亨。",
        "children": [
          {
            "type": "集解",
            "list": [
              {
                "text": "蒙者蒙蒙，物初生形，是其未開著之名也。人幼稚曰童，未冠之稱。亨者陽也。",
                "book": "［公羊疏］"
              }
            ]
          }
        ]
      },
      {
        "type": "句",
        "value": "匪我求童蒙，童蒙求我。",
        "children": [
          {
            "type": "释文",
            "text": "同字書作僮。"
          },
          {
            "type": "集解",
            "list": [
              {
                "text": "鄭康成曰：牙體震而得中，嘉會禮通，陽自動其中，德於地道之上，萬物應之而萌芽生，教授之師取象焉，修道藝于其室，而童蒙者求為之弟子，非己乎求之也。",
                "book": "［公羊疏］"
              },
              {
                "text": "　又曰：童，未冠之稱。",
                "book": "［釋文］"
              }
            ]
          }
        ]
      },
      {
        "type": "句",
        "value": "初筮告，再三瀆，瀆則不告，",
        "children": [
          {
            "type": "释文",
            "text": "三息暫反，又如字。　［案］《說文》引作再三黷。"
          }
        ]
      },
      {
        "type": "句",
        "value": " 【集解】鄭康成曰：筮問也，瀆褻也。弟子初問，則告之以事義。不思其三隅相況，以反解而筮者，此勤師而功寡，學者之災也。瀆筮則不復告，欲令思而得之，亦所以利義而幹事是也。［公羊疏］"
      },
      {
        "type": "句",
        "value": "利貞。"
      }
    ],
    "wangzhu": [
      {
        "type": "句",
        "value": "蒙，亨。匪我求童蒙，童蒙求我。初筮告，再三瀆，瀆則不告。",
        "children": [
          {
            "type": "注",
            "text": "筮者決疑之物也。童蒙之來求我，欲決所惑也。決之不一，不知所從，則復惑也。故初筮則告，再、三則瀆。瀆，蒙也。能為初筮，其唯二乎？以剛處中，能斷夫疑者也。"
          }
        ]
      },
      {
        "type": "句",
        "value": "利貞。",
        "children": [
          {
            "type": "注",
            "text": " 蒙之所利，乃利正也。夫明莫若聖，昧莫若蒙。蒙以養正，乃聖功也。然則養正以明，失其道矣。"
          }
        ]
      }
    ],
    "ycz": [
      {
        "type": "句",
        "value": "蒙，亨，匪我求童蒙，童蒙求我。初筮告，再三瀆，瀆則不告。利貞。",
        "children": [
          {
            "type": "注",
            "text": "蒙有開發之理，亨之義也。卦才時中，乃致亨之道。六五為蒙之主，而九二發蒙者也。我謂二也，二非蒙主。五既順巽於二，二乃發蒙者也，故主二而言「匪我求童蒙，童蒙求我」。五居尊位，有柔順之德，而方在童蒙，與二為正應，而中德又同，能用二之道，以發其蒙也。二以剛中之德在下為君所信嚮，當以道自守，待君至誠，求已而後應之，則能用其道，匪我求於童蒙，乃童蒙來求於我也。筮，占決也。初筮告，謂至誠一意以求已則告之，再三則瀆慢矣，故不告也。發蒙之道，利以貞正，又二雖剛中，然居陰，故宜有戒。"
          }
        ]
      }
    ],
    "zx": [
      {
        "type": "句",
        "value": " 蒙，亨。匪我求童蒙，童蒙求我。初筮告，再三瀆，瀆則不告。利貞。  ",
        "children": [
          {
            "type": "注",
            "text": "告，音谷。三，息暫反。瀆，音獨。艮，亦三畫卦之名。一陽止於二陰之上，故其德為止，其象為山。蒙，昧也，物生之初，蒙昧未明也。其卦以坎遇艮，山下有險，蒙之地也，內險外止，蒙之意也。故其名為蒙。亨以下，占辭也。 "
          },
          {
            "type": "注",
            "text": "九二，內卦之主，以剛居中，能發人之蒙者，而與六五陰陽相應。故遇此卦者，有亨道也。我，二也。童蒙，幼穉而蒙昧，謂五也。筮者明，則人當求我而其亨在人。筮者暗，則我當求人而亨在我。人求我者，當視其可否而應之。我求人者，當致其精一而扣之。而明者之養蒙，與蒙者之自養，又皆利於以正也。 "
          }
        ]
      }
    ],
    "zhengyi": [
      {
        "type": "句",
        "value": "蒙，亨。匪我求童蒙，童蒙求我。初筮告，再三瀆，瀆則不告。",
        "children": [
          {
            "type": "注",
            "text": "筮者決疑之物也。童蒙之來求我，欲決所惑也。決之不一，不知所從，則復惑也。故初筮則告，再、三則瀆，瀆蒙也。能為初筮，其唯二乎？以剛處中，能斷夫疑者也。"
          }
        ]
      },
      {
        "type": "句",
        "value": "利貞。",
        "children": [
          {
            "type": "注",
            "text": " 蒙之所利，乃利正也。夫明莫若聖，昧莫若蒙。蒙以養正，乃聖功也。然則養正以明，失其道矣。"
          },
          {
            "type": "疏",
            "lines": [
              {
                "type": "句",
                "value": "疏　正義曰：蒙者，微昧闇弱之名。物皆蒙昧，唯願亨通，故云「蒙，亨」。「匪我求童蒙，童蒙求我」者，物既闇弱而意願亨通，即明者不求於闇，即匪我師德之高明往求童蒙之闇，但闇者求明，明者不諮於闇，故云「童蒙求我」也。「初筮告」者，初者，發始之辭；筮者，決疑之物。童蒙既來求我，我當以初始一理剖決告之。「再三瀆，瀆則不告」者，師若遲疑不定，或再或三，是褻瀆，瀆則不告。童蒙來問，本為決疑，師若以廣深二義再三之言告之，則童蒙聞之，轉亦瀆亂，故不如不告也。自此已上，解「蒙亨」之義。順此上事，乃得亨也。故亨文在此事之上也。不云元者，謂時當蒙弱，未有元也。"
              },
              {
                "type": "句",
                "value": "「利貞」者，貞，正也。言蒙之為義，利以養正，故《彖》云「蒙以養正」，乃「聖功也」。若養正以明，即失其道也。"
              },
              {
                "type": "句",
                "value": "注「筮」者至「夫疑」者也。　正義曰：「初筮則告」者，童蒙既來求我，我當以初心所念所筮之義，一理而剖告之。「再三則瀆，瀆蒙也」者，若以棄此初本之意而猶豫遲疑，岐頭別說，則童蒙之人，聞之褻瀆而煩亂也。故「再三則瀆，瀆蒙也」。「能為初筮，其唯二乎」者，以《彖》云「初筮告，以剛中」者，剛而得中故知是二也。"
              },
              {
                "type": "句",
                "value": "注蒙之至失其道矣。　正義曰：「然則養正以明，失其道」者，言人雖懷聖德，若隱默不言，人則莫測其淺深，不知其大小，所以聖德彌遠而難測矣。若彰顯其德，苟自發明，即人知其所為，識其淺深。故《明夷》注云「明夷蒞眾，顯明於外，巧所避」是也。此卦，《繫辭》皆以人事明之。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：蒙，山下有險，險而止，蒙。"
        },
        {
          "type": "句",
          "value": " 【集解】楊又曰：險而止，山也。險而動，泉也。動靜皆蒙險。［御覽］"
        },
        {
          "type": "句",
          "value": "蒙亨，以亨行，時中也。",
          "children": [
            {
              "type": "释文",
              "text": "時中，張仲反，又如字，和也。"
            }
          ]
        },
        {
          "type": "句",
          "value": "匪我求童蒙，童蒙求我，志應也。",
          "children": [
            {
              "type": "释文",
              "text": "求我，一本來求我。"
            }
          ]
        },
        {
          "type": "句",
          "value": "初筮告，以剛中也。再三瀆，瀆則不告，瀆蒙也。蒙以養正，聖功也。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：蒙，山下有險，險而止，蒙。",
          "children": [
            {
              "type": "注",
              "text": "退則困險*，進則閡山，不知所適，蒙之義也。"
            }
          ]
        },
        {
          "type": "句",
          "value": "*或作「遯退用險」。"
        },
        {
          "type": "句",
          "value": "蒙亨，以亨行，時中也。",
          "children": [
            {
              "type": "注",
              "text": "時之所願，唯願亨也，以亨行之，得時中也。"
            }
          ]
        },
        {
          "type": "句",
          "value": "匪我求童蒙，童蒙求我，志應也。",
          "children": [
            {
              "type": "注",
              "text": "我謂非童蒙者也。非童蒙者，即陽也。凡不識者求問識者，識者不求所告；闇者求明，明者不諮於闇。故《蒙》之為義，「匪我求童蒙，童蒙求我」也。童蒙之來求我，志應故也。"
            }
          ]
        },
        {
          "type": "句",
          "value": "初筮告，以剛中也。",
          "children": [
            {
              "type": "注",
              "text": "謂二也。二為眾陰之主也。无剛決中，何由得初筮之告乎。"
            }
          ]
        },
        {
          "type": "句",
          "value": "再三瀆，瀆則不告，瀆蒙也。蒙以養正，聖功也。"
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：蒙，山下有險，險而止，蒙。蒙亨，以亨行，時中也。匪我求童蒙，童蒙求我，志應也。",
          "children": [
            {
              "type": "注",
              "text": "山下有險，內險不可處，外止莫能進，未知所為，故為昏蒙之義。「蒙亨，以亨行，時中也」，蒙之能亨，以亨道行也。所謂亨道，時中也。時謂得君之應，中謂處得其中，得中則時也。匪我求童蒙，童蒙求我，志應也。二以剛明之賢處於下，五以童蒙居上，非是二求於五，蓋五之志應於二也。賢者在下，豈可自進以求於君，苟自求之，必无能信用之理，古之人所以必待人君致敬盡禮而後往者，非欲自為尊大，蓋其尊德樂道，不如是不足與有為也。"
            }
          ]
        },
        {
          "type": "句",
          "value": "初筮告，以剛中也。再三瀆，瀆則不告，瀆蒙也。",
          "children": [
            {
              "type": "注",
              "text": "初筮謂誠一而來求決其蒙，則當以剛中之道告而開發之；再三煩數也，來筮之意煩數不能誠一則瀆慢矣，不當告也，告之必不能信受，徒為煩瀆，故曰瀆。"
            }
          ]
        },
        {
          "type": "句",
          "value": "蒙以養正，聖功也。",
          "children": [
            {
              "type": "注",
              "text": "卦辭曰「利貞」，彖復伸其義，以明不止為戒於二，實養蒙之道也。未發之謂蒙，以純一未發之蒙而養其正，乃作聖之功也，發而後禁，則扞格而難勝。養正於蒙，學之至善也。蒙之六爻，二陽為治蒙者，四陰皆處蒙者也。"
            },
            {
              "type": "注",
              "text": "象曰：山下出泉，蒙，君子以果行育德。"
            },
            {
              "type": "注",
              "text": "山下出泉，出而遇險，未有所之，蒙之象也。若人蒙穉，未知所適也。君子觀蒙之象，以果行育德，觀其出而未能通行，則以果決其所行，觀其始出而未有所向，則以養育其明德也。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：蒙，山下有險，險而止，蒙。 ",
          "children": [
            {
              "type": "注",
              "text": "以卦象，卦德釋卦名，有兩義。"
            }
          ]
        },
        {
          "type": "句",
          "value": "蒙，亨，以亨行時中也。匪我求童蒙，童蒙求我，志應也。初筮告，以剛中也。再三瀆，瀆則不告，瀆蒙也。蒙以養正，聖功也。 ",
          "children": [
            {
              "type": "注",
              "text": "以卦體釋卦辭也。九二以可亨之道，發人之蒙，而又得其時之中，謂如下文所指之事，皆以亨行而當其可也。志應者，二剛明，五柔暗，故二不求五，而五求二，其志自相應也。以剛中者，以剛而中，故能告而有節也。瀆，筮者二三，則問者固瀆，而告者亦瀆矣。蒙以養正，乃作聖之功，所以釋利貞之義也。 "
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：蒙，山下有險，險而止，蒙。",
          "children": [
            {
              "type": "注",
              "text": "遯退用險*，進則閡山，不知所適，蒙之義也。"
            }
          ]
        },
        {
          "type": "句",
          "value": "*「遯退用險」或作「退則困險」。"
        },
        {
          "type": "句",
          "value": "蒙，亨，以亨行，時中也。",
          "children": [
            {
              "type": "注",
              "text": "時之所願，唯願亨也。以亨行之，得時中也。"
            }
          ]
        },
        {
          "type": "句",
          "value": "匪我求童蒙，童蒙求我，志應也。",
          "children": [
            {
              "type": "注",
              "text": "我謂非童蒙者也。非童蒙者，即陽也。凡不識者求問識者，識者不求所告；闇者求明，明者不諮於闇。故《蒙》之為義，「匪我求童蒙，童蒙求我」也。童蒙之來求我，志應故也。"
            }
          ]
        },
        {
          "type": "句",
          "value": "初筮告，以剛中也。",
          "children": [
            {
              "type": "注",
              "text": "謂二也。二為眾陰之主也，无剛決中，何由得初筮之告乎？"
            }
          ]
        },
        {
          "type": "句",
          "value": "再、三瀆，瀆則不告。瀆蒙也，蒙以養正，聖功也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「山下有險」者，坎在艮下，是山下有險。艮為止，坎上遇止，是險而止也。恐進退不可，故蒙昧也。此釋蒙卦之名。"
                },
                {
                  "type": "句",
                  "value": "「蒙亨以亨行時中」者，疊蒙亨之義，言居蒙之時，人皆願亨。若以亨道行之于時，則得中也。故云時中也。"
                }
              ]
            }
          ]
        },
        {
          "type": "句",
          "value": "「匪我求童蒙，童蒙求我，志應」者，以童蒙闇昧之志，而求應會明者，故云志應也。"
        },
        {
          "type": "句",
          "value": "「再三瀆，瀆則不告。瀆蒙」者，所以再三不告，恐瀆亂蒙者。自此已上，《彖》辭總釋蒙亨之義。「蒙以養正，聖功也」者，能以蒙昧隱默自養正道，乃成至聖之功。此一句釋經之利貞。"
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初六，發蒙，利用刑人，用說桎梏，以往吝。",
            "children": [
              {
                "type": "释文",
                "text": "說，吐活反，徐又音稅。［案］：《說文》引作「以往遴」，遴，行難也。凡易內往吝、往見吝、以往吝，皆當從此，非悔吝之字也。《說文》又引作「以往吝」者，意後人所增。"
              }
            ]
          },
          {
            "type": "句",
            "value": " 【集解】鄭康成曰：木在足曰桎，在手曰梏。［周禮疏］"
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，發蒙，利用刑人，用說桎梏，以往吝。",
            "children": [
              {
                "type": "注",
                "text": "處蒙之初，二照其上，故蒙發也。蒙發疑明，刑說當也。以往吝，刑不可長也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初六，發蒙，利用刑人，用說桎梏，以往吝。",
            "children": [
              {
                "type": "注",
                "text": "初以陰暗居下，下民之蒙也。爻言發之之道，發下民之蒙，當明刑禁以示之，使之知畏，然後從而教導之，自古聖王為治，設刑罰以齊其衆，明教化以善其俗，刑罰立而後教化行，雖聖人尚德而不尚刑，未嘗偏廢也，故為政之始，立法居先，治蒙之初，威之以刑者，所以說去其昏蒙之桎梏。桎梏謂拘束也，不去其昏蒙之桎梏，則善教无由而入，既以刑禁率之，雖使心未能喻，亦當畏威以從，不敢肆其昏蒙之欲，然後漸能知善道而革其非心，則可以移風易俗矣。苟專用刑以為治，則蒙雖畏而終不能發，苟免而无耻，治化不可得而成矣。故以往則可吝。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初六，發蒙，利用刑人，用說桎梏，以往吝。 ",
            "children": [
              {
                "type": "注",
                "text": "說，吐活反。桎，音質。梏，古毒反。以陰居下，蒙之甚也。占者遇此，當發其蒙。然發之之道，當痛懲而暫舍之，以觀其後。若遂往而不舍，則致羞吝矣。戒占者當如是也。 "
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初六，發蒙，利用刑人，用說桎梏，以往吝。",
            "children": [
              {
                "type": "注",
                "text": "處蒙之初，二照其上，故蒙發也。蒙發疑明，刑說當也。以往吝，刑不可長也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，包蒙，吉。納婦吉，子克家。"
          },
          {
            "type": "句",
            "value": " 【集解】鄭康成曰：苞當作彪。彪，文也。［釋文］"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "九二，包蒙，吉。納婦吉，子克家。",
            "children": [
              {
                "type": "注",
                "text": "以剛居中，童蒙所歸，包而不距，則遠近咸至，故曰「包蒙吉」也。婦者，配己而成德者也。體陽而能包蒙，以剛而能居中，以此納配，物莫不應，故納婦吉也。處于卦內，以剛接柔，親而得中，能幹其任，施之於子，克家之義。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二，包蒙，吉。納婦吉，子克家。",
            "children": [
              {
                "type": "注",
                "text": "包，含容也。二居蒙之世，有剛明之才，而與六五之君相應，中德又同，當時之任者也，必廣其含容，哀矜昏愚，則能發天下之蒙，成治蒙之功，其道廣，其施博，如是則吉也。卦唯二陽爻，上九剛而過，唯九二有剛中之德而應於五，用於時而獨明者也，苟恃其明，專於自任，則其德不弘，故雖婦人之柔闇，尚當納其所善，則其明廣矣。又以諸爻皆陰，故云婦。堯舜之聖，天下所莫及也，尚曰清問下民，取人為善也。二能包納則克濟其君之事，猶子能治其家也。五既陰柔，故發蒙之功皆在於二，以家言之，五父也，二子也，二能主蒙之功，乃人子克治其家也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "九二，包蒙，吉，納婦，吉，子克家。 ",
            "children": [
              {
                "type": "注",
                "text": "九二以陽剛為內卦之主，統治群陰，當發蒙之任者。然所治既廣，物性不齊，不可一槩取必。而爻之德剛而不過，為能有所包容之象。又以陽受陰，為納婦之象。又居下位而能任上事，為子克家之象。故占者有其德而當其事，則如是而吉也。 "
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，包蒙，吉。納婦吉，子克家。",
            "children": [
              {
                "type": "注",
                "text": "以剛居中，童蒙所歸，包而不距，則遠近咸至，故曰「包蒙吉」也。婦者，配己而成德者也。體陽而能包蒙，以剛而能居中，以此納配，物莫不應，故納婦吉也。處于卦內，以剛接柔，親而得中，能幹其任，施之於子，克家之義。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，勿用娶女，見金夫，不有躬，无攸利。",
            "children": [
              {
                "type": "释文",
                "text": "取本又作娶。　"
              }
            ]
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，勿用取女，見金夫，不有躬，无攸利。",
            "children": [
              {
                "type": "注",
                "text": "童蒙之時，陰求於陽，晦求於明，各求發其昧者也。六三在下卦之上，上九在上卦之上，男女之義也。上不求三而三求上，女先求男者也。女之為體，正行以待命者也。見剛夫而求之，故曰不有躬也。施之於女行在不順，故勿用取女而无攸利。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，勿用取女，見金夫，不有躬，无攸利。",
            "children": [
              {
                "type": "注",
                "text": "三以陰柔處蒙闇，不中不正女之妄動者也，正應在上，不能遠從，近見九二，為羣蒙所歸，得時之盛，故捨其正應而從之，是女之見金夫也。女之從人，當由正禮，乃見人之多金，說而從之，不能保有其身者也，无所往而利矣。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，勿用取女，見金夫，不有躬，无攸利。 ",
            "children": [
              {
                "type": "注",
                "text": "取，七具反。六三陰柔，不中不正，女之見金夫而不能有其身之象也。占者遇之，則其取女必得如是之人，无所利矣。金夫，蓋以金賂己而挑之，若魯秋胡之為者。 "
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，勿用取女。見金夫，不有躬，无攸利。",
            "children": [
              {
                "type": "注",
                "text": "童蒙之時，陰求於陽，晦求於明，各求發其昧者也。六三在下卦之上，上九在上卦之上，男女之義也。上不求三而三求上，女先求男者也。女之為體，正行以待命者也。見剛夫而求之，故曰不有躬也。施之於女行在不順，故勿用取女而无攸利。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，困蒙，吝。"
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，困蒙，吝。",
            "children": [
              {
                "type": "注",
                "text": "獨遠於陽，處兩陰之中，闇莫之發，故曰困蒙也。困於蒙昧，不能比賢以發其志，亦以鄙矣，故曰吝也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四，困蒙，吝。",
            "children": [
              {
                "type": "注",
                "text": "四以陰柔而蒙闇，无剛明之親援，无由自發其蒙，困於昏蒙者也。其可吝甚矣。吝不足也，謂可少也。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，困蒙，吝。 ",
            "children": [
              {
                "type": "注",
                "text": "既遠於陽，又无正應，為困於蒙之象。占者如是，可羞吝也。能求剛明之德而親近之，則可免矣。 "
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，困蒙，吝。",
            "children": [
              {
                "type": "注",
                "text": "獨遠於陽，處兩陰之中，闇莫之發，故曰困蒙也。困於蒙昧，不能比賢以發其志，亦以鄙矣，故曰吝也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，童蒙，吉。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，童蒙，吉。",
            "children": [
              {
                "type": "注",
                "text": "以夫陰質居於尊位，不自任察而委於二，付物以能，不勞聰明，功斯克矣，故曰童蒙吉。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，童蒙，吉。",
            "children": [
              {
                "type": "注",
                "text": "五以柔順居君位，下應於二，以柔中之德，任剛明之才，足以治天下之蒙，故吉也。童取未發而資於人也，為人君者，苟能至誠任賢以成其功，何異乎出於已也。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，童蒙，吉。 ",
            "children": [
              {
                "type": "注",
                "text": "柔中居尊，下應九二，純一未發，以聽於人，故其象為童蒙，而其占為如是，則吉也。 "
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，童蒙吉。",
            "children": [
              {
                "type": "注",
                "text": "以夫陰質居於尊位，不自任察而委於二，付物以能，不勞聰明，功斯克矣，故曰童蒙吉。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上九，擊蒙，不利為寇，利禦寇。",
            "children": [
              {
                "type": "释文",
                "text": "擊馬鄭作繫。"
              },
              {
                "type": "集解",
                "list": []
              }
            ]
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，擊蒙，不利為寇，利禦寇。",
            "children": [
              {
                "type": "注",
                "text": "處蒙之終，以剛居上，能擊去童蒙，以發其昧者也，故曰擊蒙也。童蒙願發而己能擊去之，合上下之願，故莫不順也。為之扞禦，則物咸附之。若欲取之，則物咸叛矣，故「不利為寇，利禦寇」也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九，擊蒙，不利為宼，利禦宼。",
            "children": [
              {
                "type": "注",
                "text": "九居蒙之終，是當蒙極之時，人之愚蒙既極，如苗民之不率，為宼為亂者，當擊伐之，然九居上剛極而不中，故戒不利為宼。治人之蒙，乃禦宼也，肆為剛暴，乃為宼也。若舜之征有苗，周公之誅三監，禦宼也。秦皇漢武窮兵誅伐，為宼也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上九，擊蒙，不利為寇，利禦寇。 ",
            "children": [
              {
                "type": "注",
                "text": "以剛居上，治蒙過剛，故為擊蒙之象。然取必太過，攻治太深，則必反為之害。惟捍其外，誘以全其真純，則雖過於嚴密，乃為得宜。故戒占者如此。凡事皆然，不止為誨人也。 "
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，擊蒙，不利為寇，利禦寇。",
            "children": [
              {
                "type": "注",
                "text": "處蒙之終，以剛居上，能擊去童蒙，以發其昧者也，故曰擊蒙也。童蒙願發而己能擊去之，合上下之願，故莫不順也。為之扞禦，則物咸附之。若欲取之，則物咸叛矣，故「不利為寇，利禦寇」也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：山下出泉，蒙。君子以果行育德。"
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：山下出泉，蒙；",
          "children": [
            {
              "type": "注",
              "text": "山下出泉，未知所適，蒙之象也。"
            }
          ]
        },
        {
          "type": "句",
          "value": "君子以果行育德。",
          "children": [
            {
              "type": "注",
              "text": "果行者，初筮之義也；育德者，養正之功也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：山下出泉，蒙，君子以果行育德。 ",
          "children": [
            {
              "type": "注",
              "text": "行，下孟反。六三象同。泉，水之始出者，必行而有漸也。 "
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：山下出泉，蒙。",
          "children": [
            {
              "type": "注",
              "text": "山下出泉，未知所適，蒙之象也。"
            }
          ]
        },
        {
          "type": "句",
          "value": "君子以果行育德。",
          "children": [
            {
              "type": "注",
              "text": "果行者，初筮之義也。育德者，養正之功也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「山下出泉，蒙」者，山下出泉，未有所適之處，是險而止，故蒙昧之象也。"
                },
                {
                  "type": "句",
                  "value": "「君子以果行育德」者，君子當發此蒙道，以果決其行，告示蒙者，則初筮之義。育德謂隱默懷藏，不自彰顯，以育養其德。果行育德者，自相違錯，若童蒙來問，則果行也，尋常處眾則育德，是不相須也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：利用刑人，以正法也。"
          },
          {
            "type": "句",
            "value": "虞翻曰：坎為法，初發之正，故正法也。"
          },
          {
            "type": "句",
            "value": "干寶曰：初六戊寅，平明之時，天光始照，故曰發蒙。此成王始覺周公至誠之象也。坎為法律，寅為貞廉，以貞用刑，故利用刑人矣。此成王將正四國之象也。說，解也。正四國之罪。宜釋周公之黨，故曰用說桎梏。既感金滕之文，追恨昭德之晚，故曰以往吝。初二失位，吝之由也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：利用刑人，以正法也。",
            "children": [
              {
                "type": "注",
                "text": "刑人之道，道所惡也。以正法制，故刑人也。"
              }
            ]
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：利用刑人，以正法也。",
            "children": [
              {
                "type": "注",
                "text": "治蒙之始，立其防限，明其罪罰，正其法也。使之由之漸至於化也，或疑發蒙之初，遽用刑人，无乃不教而誅乎，不知立法制刑，乃所以教也。蓋後之論刑者，不復知教化在其中矣。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：利用刑人，以正法也。 ",
            "children": [
              {
                "type": "注",
                "text": "發蒙之初，法不可不正。懲戒所以正法也。 "
              }
            ]
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：利用刑人，以正法也。",
            "children": [
              {
                "type": "注",
                "text": "刑人之道，道所惡也。以正法制，故刑人也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「發蒙」者，以初近於九二，二以陽處中，而明能照闇，故初六以能發去其蒙也。「利用刑人，用說桎梏」者，蒙既發去，无所疑滯，故利用刑戮于人，又利用說去罪人桎梏，以蒙既發去，疑事顯明，刑人說桎梏皆得當。在足曰桎，在手曰梏。《小爾雅》云：「杻謂之梏，械謂之桎。」「以往吝」者，若以正道而往，即其事益善矣；若以刑人之道出往行之，即有鄙吝。"
                  },
                  {
                    "type": "句",
                    "value": "《象》曰「利用刑人以正法」者，且刑人之道乃賊害於物，是道之所惡，以利用刑人者，以正其法制，不可不刑矣。故刑罰不可不施於國，鞭扑不可不施於家。案：此經刑人、說人二事，《象》直云「利用刑人」一者，但舉刑重故也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：子克家，剛柔接也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：子克家，剛柔接也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：子克家，剛柔接也。",
            "children": [
              {
                "type": "注",
                "text": "子而克治其家者，父之信任専也。二能主蒙之功者，五之信任専也。二與五剛柔之情相接，故得行其剛中之道，成發蒙之功。苟非上下之情相接，則二雖剛中，安能尸其事乎。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：子克家，剛柔接也。 ",
            "children": [
              {
                "type": "注",
                "text": "指二五之應。 "
              }
            ]
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：子克家，剛柔接也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「包蒙，吉。納婦吉，子克家」者，包謂包含，九二以剛居中，群蒙悉來歸己，九二能含容而不距，皆與之決疑，故得吉也。九二以剛居中，陰來應之。婦謂配也，故納此疋配而得吉也。此爻在下體之中，能包蒙納婦，任內理中，幹了其任，即是子孫能克荷家事，故云「子克家」也。"
                  },
                  {
                    "type": "句",
                    "value": "《象》曰：「子克家，剛柔接」者，以陽居於卦內，接待群陰，是剛柔相接，故克幹家事也。"
                  },
                  {
                    "type": "句",
                    "value": "注以剛至之義。　正義曰：「親而得中」者，言九二居下卦之中央，上下俱陰，以己之剛陽迎接上下二陰，陰陽相親，故云「親而得中」也。「能幹其任」者，既能包蒙，又能納疋，是能幹其任。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：勿用娶女，行不順也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：勿用取女，行不順也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：勿用取女，行不順也。",
            "children": [
              {
                "type": "注",
                "text": "女之如此，其行邪僻不順，不可取也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：勿用取女，行不順也。 ",
            "children": [
              {
                "type": "注",
                "text": "順，當作慎。蓋順、慎古字通用。《荀子》「順墨」作「慎墨」，且「行不慎」，於經意尤親切，今當從之。 "
              }
            ]
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：勿用取女，行不順也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「勿用取女」者，女謂六三，言勿用取此六三之女。所以不須取者，此童蒙之世，陰求於陽，是女求男之時也。「見金夫」者，謂上九以其剛陽，故稱金夫。此六三之女，自往求見金夫。女之為體，正行以待命而嫁。今先求於夫，是為女不能自保其躬，固守貞信，乃非禮而動，行既不順，若欲取之，无所利益，故云「不有躬，无攸利」也。"
                  },
                  {
                    "type": "句",
                    "value": "《象》曰：「勿用取女，行不順」者，釋勿用取女之義。所以勿用取此女者，以女行不順故也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：困蒙之吝，獨遠實也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：困蒙之吝，獨遠實也。",
            "children": [
              {
                "type": "注",
                "text": "陽稱實也。"
              }
            ]
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：困蒙之吝，獨遠實也。",
            "children": [
              {
                "type": "注",
                "text": "蒙之時，陽剛為發蒙者，四陰柔而最遠於剛，乃愚蒙之人，而不比近賢者，无由得明矣，故困於蒙。可羞吝者，以其獨遠於賢明之人也，不能親賢以致困，可吝之甚也，實謂陽剛也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：困蒙之吝，獨遠實也。 ",
            "children": [
              {
                "type": "注",
                "text": "遠，于萬反。實，叶韻去聲。 "
              }
            ]
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：困蒙之吝，獨遠實也。",
            "children": [
              {
                "type": "注",
                "text": "陽稱實也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：此釋六四爻辭也。六四在兩陰之中，去九二既遠，无人發去其童蒙，故曰困于蒙昧而有鄙吝。"
                  },
                  {
                    "type": "句",
                    "value": "《象》曰「獨遠實」者，實謂九二之陽也。九二以陽，故稱實也。六三近九二，六五近上九，又應九二，唯此六四既不近二，又不近上，故云「獨遠實也」。"
                  }
                ]
              }
            ]
          },
          {
            "type": "句",
            "value": "注「陽稱實」者。　正義曰：陽主生息，故稱實。陰主消損，故不得言實。"
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：童蒙之吉，順以巽也。",
            "children": [
              {
                "type": "集解",
                "list": [
                  {
                    "text": "鄭康成曰：巽當作遜。",
                    "book": "［釋文］"
                  },
                  {
                    "text": "　褚氏曰：順者心不違也，巽者外迹相卑下也。",
                    "book": "［疏］"
                  }
                ]
              }
            ]
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：童蒙之吉，順以巽也。",
            "children": [
              {
                "type": "注",
                "text": "委物以能，不先不為，順以巽也。"
              }
            ]
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：童蒙之吉，順以巽也。",
            "children": [
              {
                "type": "注",
                "text": "舍已從人，順從也。降志下求，卑巽也。能如是，優於天下矣。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：童蒙之吉，順以巽也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：童蒙之吉，順以巽也。",
            "children": [
              {
                "type": "注",
                "text": "委物以能，不先不為，順以巽也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「童蒙吉」者言六五以陰居於尊位，其應在二，二剛而得中，五則以事委任於二，不勞己之聰明，猶若童稚蒙昧之人，故所以得吉也。"
                  },
                  {
                    "type": "句",
                    "value": "《象》曰至「順以巽」者釋童蒙之吉，巽亦順也，猶委物於二。順謂心順，巽謂貌順。故褚氏云：「順者心不違也，巽者外迹相卑下也。」"
                  },
                  {
                    "type": "句",
                    "value": "注「委物」至「以巽也」。　正義曰：委物以能」謂委付事物與有能之人，謂委二也。「不先不為」者，五雖居尊位，而事委任於二，不在二先而首唱，是順於二也。「不為」者，謂不自造為，是委任二也。不先於二，是心順也；不自造為，是貌巽也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：利用禦寇，上下順也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：利用禦寇，上下順也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：利用禦宼，上下順也。",
            "children": [
              {
                "type": "注",
                "text": "利用禦宼，上下皆得其順也。上不為過暴，下得擊去，其蒙禦宼之義也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：利用禦寇，上下順也。 ",
            "children": [
              {
                "type": "注",
                "text": "禦寇以剛，上下皆得其道。"
              }
            ]
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：利用禦寇，上下順也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「擊蒙，不利為寇，利禦寇」者，處蒙之終，以剛居上，能擊去眾陰之蒙，合上下之願，故莫不順從也。若因物之來即欲取之而為寇害，物皆叛矣，故不利為寇也。若物從外來，為之扞禦，則物咸附之，故利用禦寇也。"
                  },
                  {
                    "type": "句",
                    "value": "《象》曰「利用禦寇，上下順」者，所宜利為物禦寇者，由上下順從故也。言此爻既能發去眾蒙，以合上下之願，又能為之禦寇，故上下彌更順從也。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "蒙，《序卦》：屯者盈也，屯者物之始生也，物生必蒙，故受之以蒙。蒙者蒙也，物之穉也。屯者物之始生，物始生穉小，蒙昧未發，蒙所以次屯也。為卦艮上坎下，艮為山為止，坎為水為險，山下有險，遇險而止，莫知所之，蒙之象也。水必行之物，始出未有所之，故為蒙，及其進則為亨義。"
      }
    ]
  ]
}