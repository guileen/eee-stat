{
  "name": "解",
  "down": "坎",
  "up": "震",
  "guaci": {
    "jijie": [
      {
        "type": "句",
        "value": "解，利西南，",
        "children": [
          {
            "type": "集解",
            "list": [
              {
                "text": "先儒皆讀為解諧買反。",
                "book": "［疏］"
              }
            ]
          }
        ]
      },
      {
        "type": "句",
        "value": "无所往，其來復吉。有攸往，夙吉。",
        "children": [
          {
            "type": "集解",
            "list": [
              {
                "text": "褚氏曰：世有无事求功，故誡以无難宜靜，亦有待敗乃救，故誡以有難須速也。",
                "book": "［疏］"
              }
            ]
          }
        ]
      }
    ],
    "wangzhu": [
      {
        "type": "句",
        "value": " 解，利西南。",
        "children": [
          {
            "type": "注",
            "text": "西南，眾也。解難濟險，利施於眾也。亦不困于東北，故不言不利東北也。"
          }
        ]
      },
      {
        "type": "句",
        "value": "无所往，其來復吉。有攸往，夙吉。",
        "children": [
          {
            "type": "注",
            "text": "未有善於解難而迷於處安也。解之為義，解難而濟厄者也。无難可往，以解來復，則不失中。有難而往，則以速為吉者。无難則能復其中，有難則能濟其厄也。"
          }
        ]
      }
    ],
    "ycz": [
      {
        "type": "句",
        "value": "解，利西南，无所往，其來復吉。有攸往，夙吉。",
        "children": [
          {
            "type": "注",
            "text": "西南坤方，坤之體廣大平易。當天下之難方解，人始離艱苦，不可復以煩苛嚴急治之，當濟以寬大簡易，乃其宜也，如是則人心懷而安之，故利於西南也。湯除桀之虐，而以寬治，武王誅紂之暴而反商，政皆從寬易也。「无所往，其來復，吉有攸往，夙吉」：无所往，謂天下之難已解散，无所為也。有攸往，謂尚有所當解之事也。夫天下國家必紀剛，法度廢亂而後禍患生，聖人既解其難而安平無事矣，是无所往也，則當修復治道，正紀剛明法度，進復先代明王之治，是來復也，反正理也，天下之吉也。其發語辭，自古聖王救難定亂，其始未暇遽為也，既安定則為可久，可繼之治。自漢以下，亂既除，則不復有為。姑隨時維持而已，故不能成善治，蓋不知來復之義也。有攸往，夙吉，謂尚有所當解之事，則早為之乃吉也。當解而未盡者，不早去則將復盛，事之復生者，不早為則將漸大，故夙則吉也。"
          }
        ]
      }
    ],
    "zx": [
      {
        "type": "句",
        "value": " 解，利西南，无所往，其來復吉，有攸往，夙吉。",
        "children": [
          {
            "type": "注",
            "text": " 解，音蟹。彖傳、大象同。解，難之散也。居險能動，則出於險之外矣，解之象也。難之既解，利於平易安靜，不欲久為煩擾。且其卦自升來，三往居四，入於坤體，二居其所，而又得中，故利于西南平易之地。若无所往，則宜來復其所而安靜。若尚有所往，則宜早往早復，不可久煩擾也。"
          }
        ]
      }
    ],
    "zhengyi": [
      {
        "type": "句",
        "value": "解，利西南。",
        "children": [
          {
            "type": "注",
            "text": "西南，眾也。解難濟險，利施於眾也。亦不困于東北，故不言不利東北也。"
          }
        ]
      },
      {
        "type": "句",
        "value": "无所往，其來復吉。有攸往，夙吉。",
        "children": [
          {
            "type": "注",
            "text": "未有善於解難而迷於處安也。解之為義，解難而濟厄者也。无難可往，以解來復則不失中。有難而往，則以速為吉者。无難則能復其中，有難則能濟其厄也。"
          },
          {
            "type": "疏",
            "lines": [
              {
                "type": "句",
                "value": "疏　正義曰：解者，卦名也。然解有兩音，一音古買反，一音胡賣反。解謂解難之初，解謂既解之後。《彖》稱「動而免乎險」，明非救難之時，故先儒皆讀為解。《序卦》云：「物不可以終難，故受之以解。解者，緩也。」然則解者，險難解，釋物情舒緩，故為解也。「解利西南」者，西南坤位，坤是眾也。施解於眾，則所濟者弘，故曰「解利西南」也。"
              },
              {
                "type": "句",
                "value": "「无所往」者，上言「解難濟險，利施於眾」。此下明救難之時，誡其可否。若无難可往，則以來復為吉。若有難可往，則以速赴為善，故云「无所往，其來復吉，有攸往夙吉」。設此誡者，褚氏云：「世有无事求功，故誡以无難宜靜，亦有待敗乃救，故誡以有難須速也。」"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：解，險以動，動而免乎險，解。"
        },
        {
          "type": "句",
          "value": "解，利西南，往得衆也。 其來復吉，乃得中也。",
          "children": [
            {
              "type": "释文",
              "text": "李氏本上有「无所往」，三字衍。"
            }
          ]
        },
        {
          "type": "句",
          "value": "有攸往，夙吉，往有功也。"
        },
        {
          "type": "句",
          "value": "天地解而雷雨作，雷雨作而百果草木皆甲坼。",
          "children": [
            {
              "type": "释文",
              "text": "坼，馬陸作宅。"
            },
            {
              "type": "集解",
              "list": [
                {
                  "text": "馬融曰：宅，根也。",
                  "book": "［釋文］"
                },
                {
                  "text": "　鄭康成曰：木實（本作碩）曰果，皆（本作解）讀如人倦之解。解謂坼嘑（嘑，火亞反。本作呼）。皮曰甲，根曰宅，宅居也。",
                  "book": "［文選注］"
                },
                {
                  "text": "　陸績與馬同。",
                  "book": "［釋文］"
                }
              ]
            }
          ]
        },
        {
          "type": "句",
          "value": "解之時大矣哉。"
        },
        {
          "type": "句",
          "value": "象》曰：雷雨作，解。君子以赦過宥罪。",
          "children": [
            {
              "type": "释文",
              "text": "宥罪，京作尤。"
            }
          ]
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：解，險以動，動而免乎險，解。",
          "children": [
            {
              "type": "注",
              "text": "動乎險外，故謂之免。免險則解，故謂之解。"
            }
          ]
        },
        {
          "type": "句",
          "value": "解，利西南，往得眾也。其來復吉，乃得中也。有攸往夙吉，往有功也。天地解而雷雨作，雷雨作而百果草木皆甲坼，",
          "children": [
            {
              "type": "注",
              "text": "天地否結，則雷雨不作。交通感散，雷雨乃作也。雷雨之作，則險厄者亨，否結者散，故百果草木皆甲坼也。"
            }
          ]
        },
        {
          "type": "句",
          "value": "解之時大矣哉！",
          "children": [
            {
              "type": "注",
              "text": "无所而不釋也。難解之時，非治難時，故不言用。體盡於解之名，无有幽隱，故不曰義。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：解，險以動，動而免乎險，解。",
          "children": [
            {
              "type": "注",
              "text": "坎險震動，險以動也。不險則非難，不動則不能出難。動而出於險外，是免乎險難也，故為解。"
            }
          ]
        },
        {
          "type": "句",
          "value": "解，利西南，往得眾也； ",
          "children": [
            {
              "type": "注",
              "text": "解難之道，利在廣大平易，以寬易而往濟，解則得眾心之歸也。"
            }
          ]
        },
        {
          "type": "句",
          "value": "其來復吉，乃得中也； ",
          "children": [
            {
              "type": "注",
              "text": "不云无所往，省文爾。救亂除難，一時之事，未能成治道也，必待解難；无所往然後來復先王之治，乃得中道謂合宜也。"
            }
          ]
        },
        {
          "type": "句",
          "value": "有攸往夙吉，往有功也。",
          "children": [
            {
              "type": "注",
              "text": "有所為則夙吉也。早則往而有功，緩則惡滋而害深矣。"
            }
          ]
        },
        {
          "type": "句",
          "value": "天地解而雷雨作，雷雨作而百果草木皆甲坼，解之時大矣哉。",
          "children": [
            {
              "type": "注",
              "text": "既明處解之道，復言天地之解，以見解時之大。天地之氣，開散交感而和暢則成雷雨，雷雨作而萬物皆生，發甲拆天地之功，由解而成，故贊解之時大矣哉。王者法天道，行寬宥，施恩惠，養育兆民至於昆蟲草木，乃順解之時，與天地合德也。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：解，險以動，動而免乎險，解。",
          "children": [
            {
              "type": "注",
              "text": " 以卦德釋卦名義。"
            }
          ]
        },
        {
          "type": "句",
          "value": " 解，利西南，往得眾也。其來復吉，乃得中也。有攸往，夙吉，往有功也。",
          "children": [
            {
              "type": "注",
              "text": " 以卦變釋卦辭。坤為眾。得眾，謂九四入坤體得中。有功，皆指九二。"
            }
          ]
        },
        {
          "type": "句",
          "value": "天地解而雷雨作，雷雨作而百果草木皆甲坼。解之時大矣哉。",
          "children": [
            {
              "type": "注",
              "text": " 極言而贊其大也。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：解，險以動，動而免乎險，解。",
          "children": [
            {
              "type": "注",
              "text": "動乎險外，故謂之免。免險則解，故謂之解。"
            }
          ]
        },
        {
          "type": "句",
          "value": "解，利西南，往得眾也。其來復吉，乃得中也。有攸往夙吉，往有功也。天地解而雷雨作，雷雨作而百果草木皆甲坼。",
          "children": [
            {
              "type": "注",
              "text": "天地否結則雷雨不作，交通感散，雷雨乃作也。雷雨之作，則險厄者亨，否結者散，故百果草木皆甲坼也。"
            }
          ]
        },
        {
          "type": "句",
          "value": "解之時大矣哉！",
          "children": [
            {
              "type": "注",
              "text": "无所而不釋也。難解之時，非治難時，故不言用。體盡於解之名，无有幽隱，故不曰義。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「解，險以動，動而免乎險，解」者，此就二體以釋卦名。遇險不動，无由解難。動在險中，亦未能免咎。今動於險外，即見免脫於險，所以為解也。"
                },
                {
                  "type": "句",
                  "value": "「解利西南往得眾」者，解之為義，兼濟為美。往之西南，得施解於眾，所以為利也。其來復吉乃得中也者，无難可解，退守靜默，得理之中，故云乃得中也。「有攸往，夙吉，往有功也」者，解難能速，則不失其幾，故往有功也。「天地解而雷雨作雷雨作，而百果草木皆甲坼」者，此因震坎有雷雨之象，以廣明解義。天地解緩，雷雨乃作。雷雨既作，百果草木皆孚甲開坼，莫不解散也。"
                }
              ]
            }
          ]
        },
        {
          "type": "句",
          "value": "「解之時大矣哉」者，結歎解之大也。自天地至於草木，无不有解，豈非大哉！"
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初六，无咎。"
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，无咎。",
            "children": [
              {
                "type": "注",
                "text": "解者，解也。屯難盤結，於是乎解也。處蹇難始解之初，在剛柔始散之際，將赦罪厄，以夷其險。處此之時，不煩於位而无咎也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初六，无咎。",
            "children": [
              {
                "type": "注",
                "text": "六居解初患難既解之時，以柔居剛，以陰應陽，柔而能剛之義。既无患難而自處，得剛柔之宜，患難既解，安寧无事，唯自處得宜，則為无咎矣。方解之初，宜安靜以休息之。爻之辭寡，所以示意。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初六，无咎。",
            "children": [
              {
                "type": "注",
                "text": " 難既解矣，以柔在下，上有正應，何咎之有？故其占如此。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初六，无咎。",
            "children": [
              {
                "type": "注",
                "text": "解者，解也。屯難盤結，於是乎解也。處蹇難始解之初，在剛柔始散之際，將赦罪厄，以夷其險。處此之時，不煩於位而无咎也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，田獲三狐，得黃矢，貞吉。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "九二，田獲三狐，得黃矢，貞吉。",
            "children": [
              {
                "type": "注",
                "text": "狐者，隱伏之物也。剛中而應，為五所任，處於險中，知險之情，以斯解物，能獲隱伏也，故曰田獲三狐也。黃，理中之稱也。矢，直也。田而獲三狐，得乎理中之道，不失枉直之實，能全其正者也，故曰「田獲三狐，得 黃矢，貞吉」也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二，田獲三狐，得黃矢，貞吉。",
            "children": [
              {
                "type": "注",
                "text": "九二以陽剛得中之才。上應六五之君，用於時者也。天下小人常眾，剛明之君在上，則明足以照之，威足以懼之，剛足以斷之，故小人不敢用其情，然尤常存警戒，慮其有間而害正也。六五以陰柔居尊位，其明易蔽，其威易犯，其斷不果而易惑，小人一近之則移其心矣，況難方解而治之初，其變尚易，二既當用，必須能去小人，則可以正君心，而行其剛中之道。田者去害之事，狐者邪媚之獸。三狐，指卦之三陰，時之小人也。獲謂能變化除去之，如田之獲狐也。獲之則得中正之道，乃貞正而吉也。黃中色，矢直物，黃矢謂中直也。羣邪不去，君心一入，則中直之道无由行矣。桓敬之不去武，三思是也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "九二，田獲三狐，得黃矢，貞吉。",
            "children": [
              {
                "type": "注",
                "text": " 此爻取象之意未詳。或曰：卦凡四陰，除六五君位，餘三陰，即三狐之象也。大抵此爻為卜田之吉占，亦為去邪媚而得中直之象。能守其正，則无不吉矣。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，田獲三狐，得黃矢，貞吉。",
            "children": [
              {
                "type": "注",
                "text": "狐者，隱伏之物也。剛中而應，為五所任，處於險中，知險之情，以斯解物，能獲隱伏也，故曰「田獲三狐」也。黃，理中之稱也。矢，直也。田而獲三狐，得乎理中之道，不失枉直之實，能全其正者也，故曰「田獲三狐，得黃矢，貞吉」也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，負且乘，",
            "children": [
              {
                "type": "释文",
                "text": "且乘，如字，王肅繩證反。"
              }
            ]
          },
          {
            "type": "句",
            "value": "致寇至，貞吝。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，負且乘，致寇至，貞吝。",
            "children": [
              {
                "type": "注",
                "text": "處非其位，履非其正，以附於四，用夫柔邪以自媚者也。乘二負四，以容其身。寇之來也，自己所致，雖幸而免，正之所賤也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，負且乘，致寇至，貞吝。",
            "children": [
              {
                "type": "注",
                "text": "六三陰柔居下之上，處非其位，猶小人宜在下以負荷，而且乘車非其據也，必至寇奪之至，雖使所為得正，亦可鄙吝也。小人而竊盛位，雖勉為正事，而氣質卑下，本非在上之物，終可吝也。若能正大，則如何？曰：大正非陰柔所能也，若能之，則是化為君子矣。三陰柔小人宜在下，而反處下之上，猶小人宜負而反乘，當至寇奪也。難解之時，而小人竊位，復致宼矣。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，負且乘，致寇至，貞吝。",
            "children": [
              {
                "type": "注",
                "text": " 乘，如字；又石證反。《繫辭》備矣。貞吝，言雖以正得之，亦可羞也，唯避而去之為可免耳。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，負且乘，致寇至，貞吝。",
            "children": [
              {
                "type": "注",
                "text": "處非其位，履非其正，以附於四，用夫柔邪以自媚者也。乘二負四，以容其身。寇之來也，自己所致，雖幸而免，正之所賤也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "九四，解而拇，朋至斯孚。",
            "children": [
              {
                "type": "释文",
                "text": "拇，荀作母。"
              },
              {
                "type": "集解",
                "list": [
                  {
                    "text": "陸績曰：拇，足大指。　王肅曰：拇，手大指。",
                    "book": "［并釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，解而拇，朋至斯孚。",
            "children": [
              {
                "type": "注",
                "text": "失位不正，而比於三，故三得附之為其拇也。三為之拇，則失初之應，故解其拇，然後朋至而信矣。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "九四，解而拇，朋至斯孚。",
            "children": [
              {
                "type": "注",
                "text": "九四以陽剛之才居上位，承六五之君，大臣也。而下與初六之陰為應，拇在下而微者，謂初也。居上位而親小人，則賢人正士遠退矣，斥去小人則君子之黨進而誠相得也。四能解去初六之陰柔，則陽剛君子之朋來至，而誠合矣，不解去小人，則己之誠未至，安能得人之孚也。初六其應，故謂遠之為解。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，解而拇，朋至斯孚。",
            "children": [
              {
                "type": "注",
                "text": " 解，佳買反。《象》同。拇，茂后反。拇，指初。初與四，皆不得其位而相應，應之不以正者也。然四陽初陰，其類不同，若能解而去之，則君子之朋至而相信也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，解而拇，朋至斯孚。",
            "children": [
              {
                "type": "注",
                "text": "失位不正，而比於三，故三得附之為其拇也。三為之拇，則失初之應，故解其拇，然後朋至而信矣。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，君子維有解，吉。有孚于小人。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，君子維有解，吉。有孚于小人。",
            "children": [
              {
                "type": "注",
                "text": "居尊履中，而應乎剛，可以有解而獲吉矣。以君子之道解難釋險，小人雖闇，猶知服之而无怨矣，故曰有孚于小人也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，君子維有解，吉，有孚于小人。",
            "children": [
              {
                "type": "注",
                "text": "六五居尊位，居為解之主人，君之解也。以君子通言之，君子所親比者，必君子也。所解去者，必小人也。故君子維有解則吉也。小人去則君子進矣，吉孰大焉。有孚者世云見驗也，可驗之於小人。小人之黨去則是君子能有解也，小人去則君子自進，正道自行，天下足治也。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，君子維有解，吉，有孚于小人。",
            "children": [
              {
                "type": "注",
                "text": " 解，音蟹。《象》同。卦凡四陰，而六五當君位，與三陰同類者，必解而去之則吉也。孚，驗也。君子有解，以小人之退為驗也。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，君子維有解，吉。有孚于小人。",
            "children": [
              {
                "type": "注",
                "text": "居尊履中而應乎剛，可以有解而獲吉矣。以君子之道解難釋險，小人雖闇，猶知服之而无怨矣。故曰「有孚于小人」也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六，公用射隼于高墉之上，獲之，无不利。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，公用射隼于高墉之上，獲之，无不利。",
            "children": [
              {
                "type": "注",
                "text": "初為四應，二為五應，三不應上，失位負乘。處下體之上，故曰高墉。墉非隼之所處，高非三之所履，上六居動之上，為解之極，將解荒悖而除穢亂者也，故用射之。極而後動，成而後舉，故必獲之而无不利也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六，公用射隼于高墉之上，獲之，无不利。",
            "children": [
              {
                "type": "注",
                "text": "上六尊高之地，而非君位，故曰公，但據解終而言也。隼鶩害之物，象為害之小人。墉墻內外之限也。害若在內，則是未解之時也，若出墉外，則是无咎矣，復何所解，故在墉上離乎內而未去也。云高，見防限之嚴而未去者，上解之極也。解極之時而獨有未解者，乃害之堅強者也。上居解極，解道已至，器已成也，故能射而獲之。既獲之，則天下之患解已盡矣，何所不利。夫子於繫辭復申其義曰：隼者禽也，弓矢者器也，射之者人也。君子藏器於身，待時而動，何不利之有。動而不括，是以出而有獲，語成器而動者也。鶩害之物在墉上，茍无其器與不待時而發，則安能獲之，所以解之之道器也。事之當解與已解之之道，至者時也，如是而動，故无括結，發而不利矣。括結謂阻礙，聖人於此發明藏器，待時之義。夫行一身至於天下之事，茍无其器與不以時而動，小則括塞，大則喪敗。自古喜有為而无成功，或顛覆者，皆由是也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，公用射隼于高墉之上，獲之，无不利。",
            "children": [
              {
                "type": "注",
                "text": " 射，食亦反。隼，荀尹反。《繫辭》備矣。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，公用射隼于高墉之上，獲之，无不利。",
            "children": [
              {
                "type": "注",
                "text": "初為四應，二為五應，三不應上，失位負乘，處下體之上，故曰高墉。墉非隼之所處，高非三之所履，上六居動之上，為解之極，將解荒悖而除穢亂者也。故用射之，極而後動，成而後舉，故必獲之而无不利也。"
              }
            ]
          }
        ]
      }
    }
  ],
  "daxiang": {
    "wangzhu": {
      "type": "大象",
      "lines": [
        {
          "type": "句",
          "value": "《象》曰：雷雨作，解，君子以赦過宥罪。"
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：雷雨作，解。君子以赦過宥罪。",
          "children": [
            {
              "type": "注",
              "text": "天地解散而成雷雨，故雷雨作而為解也，與明兩而作離語不同。赦釋之，宥寬之過失，則赦之可也。罪惡而赦之，非義也，故寬之而已。君子觀雷雨作解之象，體其發育則施恩仁，體其解散則行寬釋也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：雷雨作，解，君子以赦過宥罪。"
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：雷雨作，解，君子以赦過宥罪。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：赦謂放免，過謂誤失，宥謂寬宥，罪謂故犯，過輕則赦，罪重則宥，皆解緩之義也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：剛柔之際，義无咎也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：剛柔之際，義无咎也。",
            "children": [
              {
                "type": "注",
                "text": "或有過咎，非其理也。義，猶理也。"
              }
            ]
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：剛柔之際，義无咎也。",
            "children": [
              {
                "type": "注",
                "text": "初四相應是剛柔相際接也。剛柔相際為得其宜，難既解而處之，剛柔得宜，其義无咎也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：剛柔之際，義无咎也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：剛柔之際，義无咎也。",
            "children": [
              {
                "type": "注",
                "text": "或有過咎，非其理也。義猶理也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：夫險難未夷，則賤弱者受害，然則蹇難未解之時，柔弱者不能无咎，否結既釋之後，剛強者不復陵暴。初六處蹇難始解之初，在剛柔始散之際，雖以柔弱處无位之地，逢此之時，不慮有咎，故曰初六无咎也。"
                  },
                  {
                    "type": "句",
                    "value": "《象》曰「義无咎」者，義猶理也，剛柔既散，理必无咎，或有過咎，非理之常也，故曰義无咎也。"
                  }
                ]
              }
            ]
          },
          {
            "type": "句",
            "value": "注「或有過咎非其理也」　○正義曰：「或有過咎，非其理也」者，或本无此八字。"
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：九二貞吉，得中道也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：九二貞吉，得中道也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：九二貞吉，得中道也。",
            "children": [
              {
                "type": "注",
                "text": "所謂貞吉者，得其中道也。除去邪惡使其中直之道得行，乃正而吉也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：九二貞吉，得中道也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：九二貞吉，得中道也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「田獲三狐」者，狐是隱伏之物，三為成數，舉三言之，搜獲歡盡。九二以剛居中而應於五，為五所任，處於險中，知險之情，以斯解險，无險不濟，能獲隱伏，如似田獵而獲窟中之狐，故曰田獲三狐。「得黃矢，貞吉」者，黃，中之稱。矢，直也。田而獲三狐，得乎理中之道，不失枉直之實，能全其正者也，故曰「得黃矢貞吉」也。"
                  },
                  {
                    "type": "句",
                    "value": "《象》曰「得中道也」者，明九二位既不當，所以得貞吉者，由處於中，得乎理中之道故也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：負且乘，亦可醜也。自我致戎，又誰咎也。",
            "children": [
              {
                "type": "释文",
                "text": "自我致戎，本或作致寇。"
              }
            ]
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：負且乘，亦可醜也，自我致戎，又誰咎也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：負且乘，亦可醜也，自我致戎，又誰咎也。",
            "children": [
              {
                "type": "注",
                "text": "負荷之人而且乘載，為可醜惡也，處非其據，德不稱其器，則寇戎之致，乃已招取，將誰咎乎。聖人又於《繫辭》明其致寇之道，謂作易者其知盜乎。盜者乘釁而至，茍无釁隙則盜安能犯。負者小人之事，乘者君子之器。以小人而乘君子之器，非其所能安也，故盜乘釁而奪之。小人而居君子之位，非其所能堪也，故滿假而陵慢其上，侵暴其下，盜則乘其過而伐之矣。伐者，聲其罪也。盜橫暴而至者也。貨財而輕慢其藏，是教誨乎盜使取之也。女子而夭治其容，是教誨淫者使暴之也。小人而乘君子之器，是招盜使奪之也，皆自取之，之謂也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：負且乘，亦可醜也。自我致戎，又誰咎也？",
            "children": [
              {
                "type": "注",
                "text": " 戎，古本作寇。"
              }
            ]
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：負且乘，亦可醜也。自我致戎，又誰咎也？",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「負且乘致寇至」者，六三失正无應，下乘於二，上附於四，即是用夫邪佞以自說媚者也。乘者，君子之器也。負者，小人之事也。施之於人，即在車騎之上，而負於物也。故寇盜知其非己所有，於是競欲奪之，故曰「負且乘致寇至」也。貞吝者，負乘之人，正其所鄙，故曰貞吝也。"
                  },
                  {
                    "type": "句",
                    "value": "《象》曰「亦可醜也」者，天下之醜多矣，此是其一，故曰亦可醜也。「自我致戎，又誰咎也」者，言此寇難，由己之招，非是他人致此過咎，故云「又誰咎也」。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：解而拇，未當位也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：解而拇，未當位也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：解而拇，未當位也。",
            "children": [
              {
                "type": "注",
                "text": "四雖陽剛，然居陰，於正疑不足，若復親比小人，則其失正必矣，故戒必解其拇，然後能來君子，以其處未當位也。解者，本合而離之也，必解拇而後朋孚，蓋君子之交而小人容於其間，是與君子之誠未至也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：解而拇，未當位也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：解而拇，未當位也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「解而拇，朋至斯孚」者，而，汝也。拇，足大指也。履於不正，與三相比，三從下來附之，如指之附足，四有應在初。若三為之拇，則失初之應，故必解其拇，然後朋至而信，故曰「解而拇，朋至斯孚」。"
                  },
                  {
                    "type": "句",
                    "value": "《象》曰「未當位」者，四若當位履正，即三為邪媚之身，不得附之也。既三不得附四，則无所解。今須解拇，由不當位也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：君子有解，小人退也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：君子有解，小人退也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：君子有解，小人退也。",
            "children": [
              {
                "type": "注",
                "text": "君子之所解者，謂退去小人也。小人去則君子之道行，是以吉也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：君子有解，小人退也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：君子有解，小人退也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「君子維有解吉」者，六五居尊履中而應於剛，是有君子之德。君子當此之時，可以解於險難。維，辭也。有解於難，所以獲吉，故曰「君子維有解吉」也。「有孚於小人」者，以君子之道解難，則小人皆信服之，故曰「有孚於小人」也。"
                  }
                ]
              }
            ]
          },
          {
            "type": "句",
            "value": "《象》曰「君子有解，小人退」者，小人謂作難者，信君子之德，故退而畏服之。"
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：公用射隼，以解悖也。",
            "children": [
              {
                "type": "集解",
                "list": [
                  {
                    "text": " 馬融曰：墉城也。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：公用射隼，以解悖也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：公用射隼，以解悖也。",
            "children": [
              {
                "type": "注",
                "text": "至解終而未解者，悖亂之大者也。射之所以解之也，解則天下平矣。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：公用射隼，以解悖也。",
            "children": [
              {
                "type": "注",
                "text": " 解，佳買反。"
              }
            ]
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：公用射隼，以解悖也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：隼者，貪殘之鳥，鸇鷂之屬。墉，牆也。六三失位負乘，不應於上，即是罪釁之人，故以譬於隼。此借飛鳥為喻，而居下體之上，其猶隼處高墉。隼之為鳥，宜在山林，集於人家高墉，必為人所繳射，以譬六三處於高位，必當被人所誅討。上六居動之上，為解之極，將解之荒悖而除穢亂，故用射之也。極而後動，成而後舉，故必獲之而无不利，故曰「公用射隼于高墉之上，獲之无不利」也。公者臣之極。上六以陰居上，故謂之公也。"
                  },
                  {
                    "type": "句",
                    "value": "《象》曰「解悖也」者，悖，逆也。六三失位負乘，不應於上，是悖逆之人也。上六居動之上，能除解六三之荒悖，故云以解悖也。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "解，《序卦》：蹇者難也。物不可以終難，故受之以解。物无終難之理，難極則必散。解者，散也，所以次蹇也。為卦，震上坎下。震動也，坎險也。動於險外，出乎險也，故為患難解散之象。又震為雷，坎為雨，雷雨之作蓋陰陽交感和暢而緩散，故為解。解者，天下患難解散之時也。"
      }
    ]
  ]
}