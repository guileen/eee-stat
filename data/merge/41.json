{
  "name": "損",
  "down": "兌",
  "up": "艮",
  "guaci": {
    "jijie": [
      {
        "type": "句",
        "value": "損，有孚，无吉，无咎可貞，利有攸往。",
        "children": [
          {
            "type": "集解",
            "list": [
              {
                "text": "先儒云：言既吉而无咎則可以為正。　莊氏曰：若行損有咎，則須補過，以正其失，今行損用信，則是无咎可正，故云无咎可貞。",
                "book": "［并疏］"
              }
            ]
          }
        ]
      },
      {
        "type": "句",
        "value": "曷之用？二簋可用享。",
        "children": [
          {
            "type": "释文",
            "text": "簋，蜀才作軌。享，香兩反，蜀才許庚反。"
          },
          {
            "type": "集解",
            "list": [
              {
                "text": "鄭康成曰： 四以簋進黍稷於神也，初與二直其四與五承上，故用二簋。四，巽爻也，巽為木。五，離爻也，離為日。日體圓，木器而圓，簋象也。",
                "book": "［考工記疏］"
              }
            ]
          }
        ]
      }
    ],
    "wangzhu": [
      {
        "type": "句",
        "value": "損，有孚，元吉，无咎，可貞。利有攸往。曷之用？二簋可用享。"
      }
    ],
    "ycz": [
      {
        "type": "句",
        "value": "損，有孚，元吉，无咎，可貞，利有攸往。",
        "children": [
          {
            "type": "注",
            "text": "損，減損也。凡損抑其過以就義理，皆損之道也。損之道必有孚誠，謂至誠順於理也。損而順理則大善而吉，所損无過差而貞固常行，而利有所往也。人之所損，或過、或不及、或不常，皆不合正理，非有孚也。非有孚則无吉而有咎，非可貞之道，不可行也。"
          }
        ]
      },
      {
        "type": "句",
        "value": "曷*之用？二簋可用享。",
        "children": [
          {
            "type": "注",
            "text": "損者，損過而就中，損浮末而就本實也，聖人以寧儉為禮之本，故為損。發明其義以享祀言之，享祀之禮，其文最繁，然以誠敬為本，多儀傋物，所以將飾其誠敬之心，飾過其誠則為偽矣。損飾所以存誠也，故云「曷之用？二簋可用享」。二簋之約可用享祀，言在乎誠而已，誠為本也，天下之害无不由末之勝也。峻宇雕墻本於宮室，酒池肉林本於飲食，淫酷殘忍本於刑罰，窮兵黷武本於征討，凡人欲之過者，皆本於奉養，其流之遠則為害矣。先王制其本者，天理也。後人流於末者，人欲也。損之義，損人欲以復天理而已。"
          },
          {
            "type": "注",
            "text": "註*曷：ㄏㄜˊ，何也"
          }
        ]
      }
    ],
    "zx": [
      {
        "type": "句",
        "value": " 損，有孚，元吉，无咎，可貞，利有攸往。",
        "children": [
          {
            "type": "注",
            "text": " 損，減省也。為卦損下卦上畫之陽，益上卦上畫之陰；損兌澤之深，益艮山之高；損下益上，損內益外。剝民奉君之象，所以為損也。損所當損，而有孚信，則其占當有此下四者之應矣。 "
          }
        ]
      },
      {
        "type": "句",
        "value": "曷之用？二簋可用享。",
        "children": [
          {
            "type": "注",
            "text": " 簋，音軌。言當損時，則至薄无害。"
          }
        ]
      }
    ],
    "zhengyi": [
      {
        "type": "句",
        "value": "損，有孚，元吉，无咎可貞。利有攸往。曷之用？二簋可用享。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：損者，減損之名，此卦明損下益上，故謂之損。損之為義，損下益上，損剛益柔。損下益上，非補不足者也。損剛益柔，非長君子之道者也。若不以誠信，則涉諂諛而有過咎，故必有孚，然後大吉，无咎可正，而利有攸往矣，故曰「損有孚，元吉，无咎可貞，利有攸往」也。先儒皆以无咎、可貞，各自為義，言既吉而无咎，則可以為正。准下王注《彖》辭云：「損下而不為邪，益上而不為諂，則何咎而可正。」然則王意以无咎可貞共成一義，故莊氏云：「若行損有咎，則須補過以正其失。」今行損用信，則是无過可正，故云「无咎可貞」。竊謂莊氏之言得王旨矣。"
              },
              {
                "type": "句",
                "value": "「曷之用，二簋可用享」者，明行損之禮，貴夫誠信，不在於豐。既行損以信，何用豐為？二簋至約，可用享祭矣，故曰「曷之用，二簋可用享」也。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：損，損下益上，其道上行。"
        },
        {
          "type": "句",
          "value": "損而有孚，元吉，无咎。可貞。利有攸往。曷之用？二簋可用享。二簋應有時。",
          "children": [
            {
              "type": "释文",
              "text": "應，師如字，舊應對之應。"
            }
          ]
        },
        {
          "type": "句",
          "value": "損剛益柔有時。損益盈虛，與時偕行。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "彖曰：損，損下益上，其道上行。 ",
          "children": [
            {
              "type": "注",
              "text": "艮為陽，兌為陰，凡陰順於陽者也。陽止於上，陰說而順，損下益上，上行之義也。"
            }
          ]
        },
        {
          "type": "句",
          "value": "損而有孚，元吉，无咎，可貞，利有攸往。 ",
          "children": [
            {
              "type": "注",
              "text": "損之為道，損下益上，損剛益柔也。損下益上，非補不足也；損剛益柔，非長君子之道也。為損而可以獲吉，其唯有孚乎！損而有孚，則元吉，无咎，而可正，利有攸往矣。損剛益柔，不以消剛；損下益上，不以盈上。損剛而不為邪，益上而不為諂，則何咎而可正？雖不能拯濟大難，以斯有往，物无距也。"
            }
          ]
        },
        {
          "type": "句",
          "value": "曷之用？ ",
          "children": [
            {
              "type": "注",
              "text": "曷，辭也。曷之用，言何用豐為也。"
            }
          ]
        },
        {
          "type": "句",
          "value": "二簋可用享； ",
          "children": [
            {
              "type": "注",
              "text": "二簋，質薄之器也。行損以信，雖二簋而可用享。"
            }
          ]
        },
        {
          "type": "句",
          "value": "二簋應有時。 ",
          "children": [
            {
              "type": "注",
              "text": "至約之道，不可常也。"
            }
          ]
        },
        {
          "type": "句",
          "value": "損剛益柔有時， ",
          "children": [
            {
              "type": "注",
              "text": "下不敢剛，貴於上行，損剛益柔之謂也。剛為德長，損之不可以為常也。"
            }
          ]
        },
        {
          "type": "句",
          "value": "損益盈虛，與時偕行。 ",
          "children": [
            {
              "type": "注",
              "text": "自然之質，各定其分，短者不為不足，長者不為有餘，損益將何加焉？非道之常，故必與時偕行也。"
            }
          ]
        },
        {
          "type": "句",
          "value": "《彖》曰：山下有澤，損； ",
          "children": [
            {
              "type": "注",
              "text": "山下有澤，損之象也。"
            }
          ]
        },
        {
          "type": "句",
          "value": "君子以懲忿窒欲。 ",
          "children": [
            {
              "type": "注",
              "text": "可損之善，莫善忿欲也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：損，損下益上，其道上行。",
          "children": [
            {
              "type": "注",
              "text": "損之所以為損者，以損於下而益於上也。取下以益上，故云其道上行，夫損上而益下，則為益；損下而益上，則為損。損基本以為高者，豈可謂之益乎。"
            }
          ]
        },
        {
          "type": "句",
          "value": "損而有孚，元吉。无咎，可貞，利有攸往。",
          "children": [
            {
              "type": "注",
              "text": "謂損而以至誠則有此元吉。以下四者，損道之盡善也。"
            }
          ]
        },
        {
          "type": "句",
          "value": "曷之用，二簋可用享，二簋應有時，損剛益柔有時。",
          "children": [
            {
              "type": "注",
              "text": "夫子特釋「曷之用二簋可用享」，卦辭簡直，謂當損去浮飾。曰何所用哉？二簋可以享也。厚本損末之謂也。夫子恐後人不達，遂以為文飾當盡去，故詳言之。有本必有末，有實必有文，天下萬事无不然者。无本不立，无文不行。父子主思，必有嚴順之體。君臣主敬，必有承接之儀。禮讓存乎內，待威儀而後行。尊卑有其序，非物采則无別，文之與實，相須而不可缺也。及夫文之勝，末之流遠，本喪實乃當損之時也。故云：曷所用哉，二簋足以薦其誠矣。謂當務實而損飾也。夫子恐人之泥言也，故復明之曰：二簋之質，用之當有時，非其所用而用之，不可也。謂文飾未過而損之，與損之至於過甚則非也。損剛益柔有時，剛為過，柔為不足，損益皆損剛益柔也，必順時而行，不當時而損益之，則非也。"
            }
          ]
        },
        {
          "type": "句",
          "value": "損益盈虛，與時偕行。",
          "children": [
            {
              "type": "注",
              "text": "或損或益，或盈或虛，唯隨時而已。過者損之，不足者益之；虧者盈之；實者虛之。與時偕行也。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：損，損下益上，其道上行。",
          "children": [
            {
              "type": "注",
              "text": " 上行之上，時掌反。以卦體釋卦名義。 "
            }
          ]
        },
        {
          "type": "句",
          "value": "損而有孚，元吉，无咎，可貞，利有攸往。曷之用？二簋可用享。二簋應有時，損剛益柔有時，損益盈虛，與時偕行。",
          "children": [
            {
              "type": "注",
              "text": " 此釋卦辭。時，謂當損之時。 "
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：損，損下益上，其道上行。 ",
          "children": [
            {
              "type": "注",
              "text": "艮為陽，兌為陰，凡陰順於陽者也。陽止於上，陰說而順，損下益上，上行之義也。 "
            }
          ]
        },
        {
          "type": "句",
          "value": "損而有孚，元吉，无咎可貞，利有攸往。 ",
          "children": [
            {
              "type": "注",
              "text": "損之為道，損下益上，損剛益柔也。損下益上，非補不足也；損剛益柔，非長君子之道也。為損而可以獲吉，其唯有孚乎！損而有孚，則元吉，无咎而可正，利有攸往矣。損剛益柔，不以消剛；損下益上，不以盈上。損剛而不為邪，益上而不為諂，則何咎而可正？雖不能拯濟大難，以斯有往，物无距也。 "
            }
          ]
        },
        {
          "type": "句",
          "value": "曷之用？ ",
          "children": [
            {
              "type": "注",
              "text": "曷，辭也。曷之用，言何用豐為也。 "
            }
          ]
        },
        {
          "type": "句",
          "value": "二簋可用享； ",
          "children": [
            {
              "type": "注",
              "text": "二簋，質薄之器也。行損以信，雖二簋而可用享。 "
            }
          ]
        },
        {
          "type": "句",
          "value": "二簋應有時。 ",
          "children": [
            {
              "type": "注",
              "text": "至約之道，不可常也。 "
            }
          ]
        },
        {
          "type": "句",
          "value": "損剛益柔有時， ",
          "children": [
            {
              "type": "注",
              "text": "下不敢剛，貴於上行，損剛益柔之謂也。剛為德長，損之不可以為常也。 "
            }
          ]
        },
        {
          "type": "句",
          "value": "損益盈虛，與時偕行。 ",
          "children": [
            {
              "type": "注",
              "text": "自然之質，各定其分，短者不為不足，長者不為有餘，損益將何加焉？非道之常，故必與時偕行也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「損下益上，其道上行」者，此就二體釋卦名之義，艮陽卦，為止。兌，陰卦，為說。陽止於上，陰說而順之，是下自減損以奉於上，「上行」之謂也。"
                },
                {
                  "type": "句",
                  "value": "「損而有孚，元吉，无咎可貞，利有攸往」者，卦有「元吉」已下等事，由於「有孚」，故加一「而」字，則其義可見矣。"
                }
              ]
            }
          ]
        },
        {
          "type": "句",
          "value": "「曷之用？二簋可用享」者，舉經明之，皆為損而有孚，故得如此。"
        },
        {
          "type": "句",
          "value": "「二簋應有時」者，申明二簋之禮，不可為常。二簋至約，惟在損時應時行之，非時不可也。"
        },
        {
          "type": "句",
          "value": "「損剛益柔有時」者，明損下益上之道，亦不可為常。損之所以能損下益上者，以下不敢剛亢，貴於奉上，則是損於剛亢而益柔順也。損剛者，謂損兌之陽爻也。益柔者，謂益艮之陰爻也。人之為德，須備剛柔，就剛柔之中，剛為德長。既為德長，不可恒減，故損之有時。"
        },
        {
          "type": "句",
          "value": "「損益盈虛，與時偕行」者，盈虛者，鳧足短而任性，鶴脛長而自然。此又云「與時偕行」者，上既言「損剛益柔」，不可常用，此又汎明損益之事，體非恒理，自然之質，各定其分。鳧足非短，鶴脛非長，何須損我以益人。虛此以盈彼，但有時宜用，故應時而行，故曰「損益盈虛，與時偕行」也。"
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，已事遄往，无咎，酌損之。",
            "children": [
              {
                "type": "释文",
                "text": "已，本亦作以，虞作祀。遄，荀作顓。［按］《說文》引作吕。"
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，已事遄往，无咎，酌損之。 ",
            "children": [
              {
                "type": "注",
                "text": "損之為道，損下益上，損剛益柔，以應其時者也。居於下極，損剛奉柔，則不可以逸。處損之始，則不可以盈。時已則往，不敢宴安，乃獲无咎也。剛以奉柔，雖免乎咎，猶未親也，故既獲无咎，復自酌損，乃得合志也。遄，速也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九，已事遄往，无咎，酌損之。",
            "children": [
              {
                "type": "注",
                "text": "損之義，損剛益柔，損下益上也。初以陽剛應於四，四以陰柔居上位，賴初之益者，下之益上，當損已而不自以為功，所益於上者，事既已則速去之，不居其功乃无咎也。若享其成功之美，非損己益上也。於為下之道為有咎矣。四之陰柔，賴初者也，故聽於初。初當酌度其宜，而損己以益之，過與不及皆不可也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，已事遄往，无咎，酌損之。",
            "children": [
              {
                "type": "注",
                "text": " 已，音以。遄，市專反。四爻同。初九，當損下益上之時，上應六四之陰，輟所為之事，而速往以益之，无咎之道也。故其象占如此。然居下而益上，亦當斟酌其淺深也。 "
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，已事遄往，无咎，酌損之。 ",
            "children": [
              {
                "type": "注",
                "text": "損之為道，損下益上，損剛益柔，以應其時者也。居於下極，損剛奉柔，則不可以逸。處損之始，則不可以盈。時已則往，不敢宴安，乃獲无咎也。剛以奉柔，雖免乎咎，猶未親也，故既獲无咎，復自酌損，乃得合志也。遄，速也。 "
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，利貞，征凶，弗損益之。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "九二，利貞，征凶。弗損，益之。 ",
            "children": [
              {
                "type": "注",
                "text": "柔不可全益，剛不可全削，下不可以无正。初九已損剛以順柔，九二履中，而復損己以益柔，則剝道成焉，故不可遄往，而利貞也。進之於柔，則凶矣，故曰征凶也。故九二不損而務益，以中為志也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二，利貞，征凶。弗損，益之。",
            "children": [
              {
                "type": "注",
                "text": "二以剛中當損剛之時，居柔而說體，上應六五陰柔之君，以柔說應上，則失其剛中之德，故戒所利在貞正也。征，行也，離乎中而失其貞正而凶矣。守其中乃貞也，弗損益之，不自損其剛貞，則能益其上，乃益之也。若失其剛貞而用柔說，適足以損之而已，非損己而益上也。世之愚者，有雖无邪心而唯知竭力順上，為忠者蓋不知弗損益之之義也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "九二，利貞，征凶，弗損益之。",
            "children": [
              {
                "type": "注",
                "text": " 九二剛中，志在自守，不肯妄進，故占者利貞，而征則凶也。弗損益之，言不變其所守，乃所以益上也。 "
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，利貞，征凶。弗損，益之。 ",
            "children": [
              {
                "type": "注",
                "text": "柔不可全益，剛不可全削，下不可以无正。初九已損剛以順柔，九二履中，而復損己以益柔，則剝道成焉，故不可遄往，而利貞也。進之於柔，則凶矣，故曰征凶也。故九二不損而務益，以中為志也。 "
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，三人行，則損一人。一人行，則得其友。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，三人行則損一人，一人行則得其友。",
            "children": [
              {
                "type": "注",
                "text": "損之為道，損下益上，其道上行。三人，謂自六三已上三陰也。三陰並行，以承於上，則上失其友，內无其主，名之曰益，其實乃損。故天地相應，乃得化淳；男女匹配，乃得化生。陰陽不對，生可得乎？故六三獨行，乃得其友，三陰俱行，則必疑矣。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，三人行，則損一人，一人行，則得其友。",
            "children": [
              {
                "type": "注",
                "text": "損者損有餘也，益者益不足也。三人謂下三陽，上三陰。三陽同行，則損九三以益上；三陰同行，則損上六以為三。三人同行則損一人也。上以柔易剛而謂之損，但言其減一耳，上與三雖本相應，由二爻升降而一卦皆成，兩相與也。初二二陽。四五二陰，同德相比，三與上應，皆兩相與，則其志專皆為得其友也。三雖與四相比，然異體而應上，非同行者也。三人則損一人，一人則得其友，蓋天下无不二者。一與二相對待，生生之本也，三則餘而當損矣。此損益之大義也。夫子又於繫辭盡其義曰：天地絪緼，萬物化醇。男女搆精，萬物化生。易曰：三人行，則損一人，一人行，則得其友。言至一也。絪緼，交密之狀。天地之氣相交而密則生，萬物之密醇醇謂醲厚，醲厚猶精一也。男女精氣交構，則化生萬物。唯精醇專一，所以能生也。一陰一陽豈可二也。故三則當損，言專致乎一也。天地之間，當損益之明且大者，莫過此也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，三人行，則損一人，一人行，則得其友。",
            "children": [
              {
                "type": "注",
                "text": " 下卦本乾，而損上爻以益坤，三人行而損一人也。一陽上而一陰下，一人行而得其友也。兩相與則專，三則雜而亂，卦有此象，故戒占者當致一也。 "
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，三人行則損一人，一人行則得其友。",
            "children": [
              {
                "type": "注",
                "text": "損之為道，損下益上，其道上行。三人，謂自六三已上三陰也。三陰並行，以承於上，則上失其友，內无其主，名之曰益，其實乃損。故天地相應，乃得化淳；男女匹配，乃得化生。陰陽不對，生可得乎？故六三獨行，乃得其友，三陰俱行，則必疑矣。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，損其疾，使遄有喜，无咎。"
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，損其疾，使遄有喜，无咎。 ",
            "children": [
              {
                "type": "注",
                "text": "履得其位，以柔納剛，能損其疾也。疾何可久，故速乃有喜。損疾以離其咎，有喜乃免，故使速乃有喜，有喜乃无咎也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四，損其疾，使遄有喜，无咎。",
            "children": [
              {
                "type": "注",
                "text": "四以陰柔居上，與初之剛陽相應，在損時而應剛，能自損以從剛陽也。損不善以從善也。初之益四，損其柔而益之以剛，損其不善也，故曰損其疾。疾謂疾病，不善也。損於不善，唯使之遄速，則有喜而无咎。人之損過，唯患不速，速則不至於深過，為可喜也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，損其疾，使遄有喜，无咎。 ",
            "children": [
              {
                "type": "注",
                "text": "履得其位，以柔納剛，能損其疾也。疾何可久，故速乃有喜。損疾以離其咎，有喜乃免，故使速乃有喜，有喜乃无咎也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，或益之十朋之龜，弗克違，元吉。",
            "children": [
              {
                "type": "集解",
                "list": [
                  {
                    "text": "馬融鄭康成曰：十朋之龜者，一曰神龜，二曰靈龜，三曰攝龜，四曰寶龜，五曰文龜，六曰筮龜，七曰山龜，八曰澤龜，九曰水龜，十曰火龜。",
                    "book": "［疏］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，或益之十朋之龜，弗克違，元吉。 ",
            "children": [
              {
                "type": "注",
                "text": "以柔居尊，而為損道，江海處下，百谷歸之。履尊以損，則或益之矣。朋，黨也。龜者，決疑之物也。陰非先唱，柔非自任，尊以自居，損以守之。故人用其力，事竭其功，知者慮能，明者慮策，弗能違也，則眾才之用盡矣。獲益而得十朋之龜，足以盡天人之助也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，或益之，十朋之龜，弗克違，元吉。",
            "children": [
              {
                "type": "注",
                "text": "六五於損時，以中順居尊位。虛其中以應乎二之剛陽，是人君能虛中自損，以順從在下之賢也。能如是，天下孰不損己自盡以益之，故或有益之之事，則十朋助之矣。十眾辭，龜者決是非吉凶之物。眾人之公論，必合正理，雖龜策不能違也，如此可謂大善之吉矣。古人曰：謀從眾，則合天心。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，或益之，十朋之龜弗克違，元吉。 ",
            "children": [
              {
                "type": "注",
                "text": "以柔居尊，而為損道，江海處下，百谷歸之。履尊以損，則或益之矣。朋，黨也。龜者，決疑之物也。陰非先唱，柔非自任，尊以自居，損以守之。故人用其力，事竭其功，知者慮能，明者慮策，弗能違也，則眾才之用盡矣。獲益而得十朋之龜，足以盡天人之助也。 "
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上九，弗損益之，无咎，貞吉。利有攸往，得臣无家。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，弗損，益之，无咎，貞吉。利有攸往，得臣无家。 ",
            "children": [
              {
                "type": "注",
                "text": "處損之終，上无所奉，損終反益，剛德不損，乃反益之，而不憂於咎。用正而吉，不制於柔，剛德遂長，故曰｢弗損，益之，无咎，貞吉，利有攸往｣也。居上乘柔，處損之極，尚夫剛德，為物所歸，故曰得臣。得臣則天下為一，故无家也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九，弗損，益之，无咎，貞吉，利有攸往，得臣无家。",
            "children": [
              {
                "type": "注",
                "text": "凡損之義有三：損己從人也，自損以益於人也，行損道以損於人也。損己從人，徒於義也。自損益人，及於物也。行損道以損於人，行其義也。各因其時取大者言之。四五二爻，取損己從人。下體三爻，取自損以益人。損時之用，行損道以損天下之當損者也。上九則取不行其損為義。九居損之終極，而當變者也，以剛陽居上，若用剛以損削於下，非為上之道，其咎大矣。若不行其損，變而以剛陽之道益於下，則无咎而得其正且吉也，如是則宜有所往，往則有益矣。在上能不損其下而益之，天下孰不服從。服從之眾，无有內外也，故曰得臣。无家得臣，謂得人心歸服。无家，謂无有遠近內外之限也。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，弗損，益之，无咎，貞吉。利有攸往，得臣无家。 ",
            "children": [
              {
                "type": "注",
                "text": "處損之終，上无所奉，損終反益，剛德不損，乃反益之，而不憂於咎。用正而吉，不制於柔，剛德遂長，故曰｢弗損，益之，无咎，貞吉，利有攸往｣也。居上乘柔，處損之極，尚夫剛德，為物所歸，故曰得臣。得臣則天下為一，故无家也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：山下有澤，損。君子以懲忿窒欲。",
          "children": [
            {
              "type": "释文",
              "text": "徵，劉作懲，蜀才作澄。窒，珍栗反，徐得悉反，鄭劉作懫。懫，止也。孟作侄，陸作脊。欲，孟作浴。 "
            },
            {
              "type": "集解",
              "list": [
                {
                  "text": "鄭康成曰：徵猶清也。　劉氏曰：懲，清也。",
                  "book": "［并釋文］"
                }
              ]
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：山下有澤，損，君子以懲忿窒欲。",
          "children": [
            {
              "type": "注",
              "text": "山下有澤氣通上潤，與深下以增高，皆損下之象。君子觀損之象，以損於己，在修己之道，所當損者唯忿與欲，故以懲戒其忿怒，窒塞其意欲也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：山下有澤，損，君子以懲忿窒欲。",
          "children": [
            {
              "type": "注",
              "text": " 懲，直升反。君子脩身，所當損者，莫切於此。 "
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：山下有澤，損。",
          "children": [
            {
              "type": "注",
              "text": "山下有澤，損之象也。"
            }
          ]
        },
        {
          "type": "句",
          "value": "君子以懲忿窒欲。",
          "children": [
            {
              "type": "注",
              "text": "可損之善，莫善忿欲也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「山下有澤，損，君子以懲忿窒欲」者，澤在山下，澤卑山高，似澤之自損，以崇山之象也。君子以法此損道，以懲止忿怒，窒塞情欲。夫人之情也，感物而動，境有順逆，故情有忿欲。懲者息其既往，窒者閉其將來。忿欲皆有往來，懲窒互文而相足也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：已事遄往，尚合志也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：已事遄往，尚合志也。 ",
            "children": [
              {
                "type": "注",
                "text": "尚合於志，故速往也。"
              }
            ]
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：已事遄往，尚合志也。",
            "children": [
              {
                "type": "注",
                "text": "尚上也，時之所崇用為尚。初之所尚者，與上合志也。四賴於初，初益於四，與上合志也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：已事遄往，尚合志也。",
            "children": [
              {
                "type": "注",
                "text": " 尚、上通。 "
              }
            ]
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：已事遄往，尚合志也。 ",
            "children": [
              {
                "type": "注",
                "text": "尚合於志，故速往也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「已事遄往无咎」者，已，竟也。遄，速也。損之為道，損下益上，如人臣欲自損已奉上。然各有職掌，若廢事而往，咎莫大焉。若事已不往，則為傲慢。竟事速往，乃得无咎，故曰「已事遄往无咎也」。"
                  },
                  {
                    "type": "句",
                    "value": "「酌損之」者，剛勝則柔危，以剛奉柔，初未見親也。故須酌而減損之，乃得合志，故曰「酌損之」。"
                  }
                ]
              }
            ]
          },
          {
            "type": "句",
            "value": "《象》曰「尚合志」者，尚，庶幾也。所以竟事速往，庶幾與上合志也。"
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：九二利貞，中以為志也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：九二利貞，中以為志也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：九二利貞，中以為志也。",
            "children": [
              {
                "type": "注",
                "text": "九居二非正也，處說非剛也，而得中為善，若守其中德何有不善，豈有中而不正者，豈有中而有過者，二所謂利貞謂以中為志也。志存乎中則自正矣，大率中重於正，中則正矣。正不必中也，能守中則有益於上矣。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：九二利貞，中以為志也。 "
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：九二利貞，中以為志也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「利貞，征凶。弗損，益」者，柔不可以全益，剛不可以全削，下不可以无正。初九已損剛以益柔，為順六四為初六，九二復損己以益六五為六二，則成剝卦矣。故九二利以居而中正，進之於柔則凶，故曰「利貞，征凶」也。既征凶，故九二不損己而務益，故曰「不損，益之」也。"
                  },
                  {
                    "type": "句",
                    "value": "《象》曰「中以為志」者，言九二所以能居而守貞，不損益之，良由居中，以中為志，故損益得其節適也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：一人行，三則疑也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：一人行，三則疑也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：一人行，三則疑也。",
            "children": [
              {
                "type": "注",
                "text": "一人行而得一人，乃得友也。若三人行則疑所與矣，理當損去一人，損其餘也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：一人行，三則疑也。"
          },
          {
            "type": "句",
            "value": " 六四，損其疾，使遄有喜，无咎。",
            "children": [
              {
                "type": "注",
                "text": " 以初九之陽剛益己，而損其陰柔之疾，唯速則善。戒占者如是，則无咎矣。 "
              }
            ]
          },
          {
            "type": "句",
            "value": "《象》曰：損其疾，亦可喜也。"
          },
          {
            "type": "句",
            "value": "六五，或益之十朋之龜，弗克違，元吉。",
            "children": [
              {
                "type": "注",
                "text": " 柔順虛中，以居尊位，當損之時，受天下之益者也。兩龜為朋，十朋之龜，大寶也。或以此益之而不能辭，其吉可知。占者有是德，則獲其應也。"
              }
            ]
          },
          {
            "type": "句",
            "value": "《象》曰：六五元吉，自上祐也。"
          },
          {
            "type": "句",
            "value": "上九，弗損益之，无咎，貞吉，利有攸往，得臣无家。",
            "children": [
              {
                "type": "注",
                "text": " 上九，當損下益上之時，居卦之上，受益之極，而欲自損以益人也。然居上而益下，有所謂惠而不費者，不待損己，然後可以益人也。能如是，則无咎，然亦必以正則吉，而利有所往。惠而不費，其惠廣矣，故又曰，得臣无家。 "
              }
            ]
          },
          {
            "type": "句",
            "value": "《象》曰：弗損益之，大得志也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：一人行，三則疑也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「三人行則損一人，一人行則得其友」者，六三處損之時，居於下體。損之為義，其道上行。三人，謂自六三已上三陰。上一人，謂上九也。下一人，謂六三也。夫陰陽相應，萬物化淳，男女匹配，故能生育。六三應於上九，上有二陰，六四、六五也。損道上行，有相從之義。若與二陰并己俱行，雖欲益上九一人，更使上九懷疑，疑則失其適匹之義也。名之曰益，即不是減損，其實損之也，故曰「三人行則損一人」。若六三一人獨行，則上九納己无疑，則得其友矣，故曰「一人行則得其友」也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：損其疾，亦可喜也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：損其疾，亦可喜也。 "
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：損其疾，亦可喜也。",
            "children": [
              {
                "type": "注",
                "text": "損其所疾，固可喜也。云亦，發語辭。"
              }
            ]
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：損其疾，亦可喜也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「損其疾，使遄有喜，无咎」者，疾者相思之疾也。初九自損已遄往，己以正道速納，陰陽相會，同志斯來，无復企子之疾，故曰「損其疾」。疾何可久，速乃有喜，有喜乃无咎，故曰「使遄有喜，无咎」。"
                  }
                ]
              }
            ]
          },
          {
            "type": "句",
            "value": "《象》「亦可喜」者，《詩》曰「亦既見止，我心則降」，不亦有喜乎？"
          },
          {
            "type": "句",
            "value": "注「 速乃有喜，有喜乃无咎也 」。正義曰：相感而久不相會，則有勤望之憂，故「速乃有喜」。初九自損以益四，四不速納，則有失益之咎也，故曰「有喜乃无咎」也。"
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：六五元吉，自上祐也。",
            "children": [
              {
                "type": "释文",
                "text": "祐本亦作佑。"
              }
            ]
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：六五元吉，自上祐也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：六五元吉，自上祐也。",
            "children": [
              {
                "type": "注",
                "text": "所以得元吉者，以其能盡眾人之見，合天地之理，故自上天降之福祐也。"
              }
            ]
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：六五元吉，自上祐也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「或益之十朋之龜，弗克違，元吉」者，六五居尊以柔而在乎損，而能自抑損者也。居尊而能自抑損，則天下莫不歸而益之，故曰「或益之」也。或者，言有也，言其不自益之，有人來益之也。朋者，黨也。龜者，決疑之物也。陰不先唱，柔不自任，尊以自居，損以守之，則人用其力，事竭其功，智者慮能，明者慮策，而不能違也。朋至不違，則群才之用盡矣，故曰「十朋之龜，弗克違」也。群才畢用，自尊委人，天人並助，故曰「元吉」。"
                  }
                ]
              }
            ]
          },
          {
            "type": "句",
            "value": "《象》曰「自上祐」者，上謂天也，故與「自天祐之，吉无不利」義同也。"
          },
          {
            "type": "句",
            "value": "注「朋，黨也」。正義曰：馬、鄭皆案《爾雅》云：「十朋之龜者，一曰神龜，二曰靈龜，三曰攝龜，四曰寶龜，五曰文龜，六曰筮龜，七曰山龜，八曰澤龜，九曰水龜，十曰火龜。」"
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：弗損益之，大得志也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：弗損益之，大得志也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：弗損，益之，大得志也。",
            "children": [
              {
                "type": "注",
                "text": "居上不損下而反益之，是君子大得行其志也。君子之志，唯在益於人而已。 "
              }
            ]
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：弗損，益之，大得志也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「弗損，益之，无咎，貞吉」者，損之為義，損下益上。上九處損之極，上无所奉，損終反益，故曰「弗損，益之」也。既剛德不損，乃反益之，則不憂於咎，用正而吉，故曰「无咎，貞吉」也。"
                  },
                  {
                    "type": "句",
                    "value": "「利有攸往」者，下制於柔，不使三陰俱進，不疑其志，剛德遂長，故曰「利有攸往」也。又能自守剛陽，不為柔之所制，豈惟「无咎、貞吉」而已，所往亦无不利，故曰「利有攸往」，義兩存也。"
                  },
                  {
                    "type": "句",
                    "value": "「得臣无家」者，居上乘柔，處損之極尊。夫剛德為物所歸，故曰「得臣」。得臣則以天下為一，故曰「无家」。无家者，光宅天下，无適一家也。"
                  }
                ]
              }
            ]
          },
          {
            "type": "句",
            "value": "《象》曰「大得志」者，剛德不損，為物所歸，故「大得志也」。"
          }
        ]
      }
    }
  ],
  "guazhu": [
    [
      {
        "type": "注",
        "text": "損，《序卦》：解者，緩也。緩必有所失，故受之以損。縱緩則必有所失，失則損也，損所以繼解也。為卦艮上兌下，山體高，澤體深，下深則上益高，為損下益上之義。又澤在山下，其氣上通，潤及草木百物，是損下而益上也。又下為兌說，三爻皆上應，是說以奉上，亦損下益上之義。又下兌之成兌，由六三之變也。上艮之成艮，自上九之變也。三本剛而成柔，上本柔而成剛，亦損下益上之義。損上而益於下，則為益；取下且益於上，則為損。在人上者，施其澤以及下，則益也；取其下以自厚，則損也。譬諸壘土，損於上以培厚其基本，則上下安固矣，豈非益乎。取於下以增上之高，則危墬至矣，豈非損乎。故損者，損下益上之義，益則反是。"
      }
    ]
  ]
}