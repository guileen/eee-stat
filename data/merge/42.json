{
  "name": "益",
  "down": "震",
  "up": "巽",
  "guaci": {
    "jijie": [
      {
        "type": "句",
        "value": "益，利有攸往。",
        "children": [
          {
            "type": "集解",
            "list": [
              {
                "text": " 宋衷曰：明君之德必須損己而利人，則下盡益矣。",
                "book": "［口訣義］"
              },
              {
                "text": "　向秀曰：王之道志在惠下，故取下謂之損，與下謂之益。",
                "book": "［疏］"
              }
            ]
          }
        ]
      },
      {
        "type": "句",
        "value": "利涉大川。"
      }
    ],
    "wangzhu": [
      {
        "type": "句",
        "value": "益，利有攸往，利涉大川。"
      }
    ],
    "ycz": [
      {
        "type": "句",
        "value": "益，利有攸往，利涉大川。",
        "children": [
          {
            "type": "注",
            "text": "益者，益於天下之道也，故利有攸往。益之道，可以濟險難，利涉大川也。 "
          }
        ]
      }
    ],
    "zx": [
      {
        "type": "句",
        "value": " 益，利有攸往，利涉大川。",
        "children": [
          {
            "type": "注",
            "text": " 益，增益也。為卦損上卦初畫之陽，益下卦初畫之陰，自上卦而下於下卦之下，故為益。卦之九五、六二，皆得中正。下震上巽，皆木之象，故其占利有所往，而利涉大川也。"
          }
        ]
      }
    ],
    "zhengyi": [
      {
        "type": "句",
        "value": "益，利有攸往，利涉大川。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：益者，增足之名，損上益下，故謂之益。下已有矣，而上更益之，明聖人利物之无已也。損卦則損下益上，益卦則損上益下，得名皆就下而不據上者，向秀云：「明王之道，志在惠下，故取下謂之損，與下謂之益。」既上行惠下之道，利益萬物，動而无違，何往不利，故曰「利有攸往」。以益涉難，理絕險阻，故曰「利涉大川」。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：益，損上益下，民說无疆。自上下下，其道大光。",
          "children": [
            {
              "type": "释文",
              "text": "下下，上遐嫁反，下如字。"
            }
          ]
        },
        {
          "type": "句",
          "value": "利有攸往，中正有慶。利涉大川，木道乃行。"
        },
        {
          "type": "句",
          "value": "益動而巽，日進无疆。天施地生，其益无方。凡益之道，與時偕行。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：益，損上益下，民說无疆，",
          "children": [
            {
              "type": "注",
              "text": "震，陽也，巽，陰也。巽非違震者也，處上而巽，不違於下，損上益下之謂也。"
            }
          ]
        },
        {
          "type": "句",
          "value": "自上下下，其道大光。 利有攸往，中正有慶。",
          "children": [
            {
              "type": "注",
              "text": "五處中正，自上下下，故有慶也。以中正有慶之德，有攸往也，何適而不利哉。"
            }
          ]
        },
        {
          "type": "句",
          "value": "利涉大川，木道乃行。",
          "children": [
            {
              "type": "注",
              "text": "木者，以涉大川為常而不溺者也。以益涉難，同乎木也。"
            }
          ]
        },
        {
          "type": "句",
          "value": "益動而巽，日進无疆。天施地生，其益无方。",
          "children": [
            {
              "type": "注",
              "text": "損上益下。"
            }
          ]
        },
        {
          "type": "句",
          "value": "凡益之道，與時偕行。",
          "children": [
            {
              "type": "注",
              "text": "益之為用，施未足也；滿而益之，害之道也。故凡益之道，與時偕行也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：益，損上益下，民說无疆，自上下下，其道大光。",
          "children": [
            {
              "type": "注",
              "text": "以卦義與卦才言也，卦之為益，以其損上益下也，損於上而益下，則民說之。无疆，謂无窮極也。自上而降已以下下，其道之大光顯也，陽下居初，陰上居四，為自上下下之義。 "
            }
          ]
        },
        {
          "type": "句",
          "value": "利有攸往，中正有慶； ",
          "children": [
            {
              "type": "注",
              "text": "五以剛陽中正居尊位，二復以中正應之，是以中正之道益天下，天下受其福慶也。 "
            }
          ]
        },
        {
          "type": "句",
          "value": "利涉大川，木道乃行。",
          "children": [
            {
              "type": "注",
              "text": "益之為道，於平常無事之際其益猶小；當艱危險難則所益至大，故利涉大川也。於濟艱險，乃益道大行之時也。益誤作木，或以為上巽下震，故云木道，非也。 "
            }
          ]
        },
        {
          "type": "句",
          "value": "益動而巽，日進无疆， ",
          "children": [
            {
              "type": "注",
              "text": "又以二體言卦才：下動而上巽，動而巽也。為益之道，其動巽順於理，則其益日進廣大，无有疆限也，動而不順於理，豈能成大益也。 "
            }
          ]
        },
        {
          "type": "句",
          "value": "天施地生，其益无方， ",
          "children": [
            {
              "type": "注",
              "text": "以天地之功，言益道之大。聖人體之以益天下也。天道資始，地道生物，天施地生，化育萬物，各正性命，其益可謂无方矣。方所也。有方所則有限量，无方謂廣大无窮極也，天地之益萬物，豈有窮際乎。 "
            }
          ]
        },
        {
          "type": "句",
          "value": "凡益之道，與時偕行。",
          "children": [
            {
              "type": "注",
              "text": "天地之益无窮者，理而已矣。聖人利益天下之道，應時順理與天地合，與時偕行也。 "
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：益，損上益下，民說无疆；自上下下，其道大光。",
          "children": [
            {
              "type": "注",
              "text": " 上下之下，去聲。以卦體釋卦名義。"
            }
          ]
        },
        {
          "type": "句",
          "value": "利有攸往，中正有慶。利涉大川，木道乃行。",
          "children": [
            {
              "type": "注",
              "text": " 以卦體、卦象釋卦辭。"
            }
          ]
        },
        {
          "type": "句",
          "value": "益動而巽，日進无疆。天施地生，其益无方。凡益之道，與時偕行。",
          "children": [
            {
              "type": "注",
              "text": " 施，始豉反。動、巽二卦之德，乾下施，坤上生，亦上文卦體之義。又以此極言贊益之大。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：益，損上益下，民說无疆，",
          "children": [
            {
              "type": "注",
              "text": "震，陽也；巽，陰也。巽非違震者也，處上而巽，不違於下，損上益下之謂也。"
            }
          ]
        },
        {
          "type": "句",
          "value": "自上下下，其道大光。 利有攸往，中正有慶。",
          "children": [
            {
              "type": "注",
              "text": "五處中正，自上下下，故有慶也。以中正有慶之德，有攸往也，何適而不利哉。"
            }
          ]
        },
        {
          "type": "句",
          "value": "利涉大川，木道乃行。",
          "children": [
            {
              "type": "注",
              "text": "木者，以涉大川為常而不溺者也。以益涉難，同乎木也。"
            }
          ]
        },
        {
          "type": "句",
          "value": "益動而巽，日進无疆。天施地生，其益无方。",
          "children": [
            {
              "type": "注",
              "text": "損上益下。"
            }
          ]
        },
        {
          "type": "句",
          "value": "凡益之道，與時偕行。",
          "children": [
            {
              "type": "注",
              "text": "益之為用，施未足也；滿而益之，害之道也。故凡益之道，與時偕行也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「益，損上益下，民說无疆」者，此就二體釋卦名之義。柔巽在上，剛動在下，上巽不違於下，損上益下之義也。既居上者能自損以益下，則下民歡說，无復疆限。益卦所以名益者，正以「損上益下，民說无疆」者也。"
                },
                {
                  "type": "句",
                  "value": "「自上下下，其道大光。 利有攸往，中正有慶」者，此就九五之爻，釋「利有攸往，中正有慶」也。五處中正，能自上下下，則其道光大，為天下之所慶賴也。以中正有慶之德，故所往无不利焉。益之所以「利有攸往」者，正謂中正有慶故也。"
                },
                {
                  "type": "句",
                  "value": "「利涉大川，木道乃行」者，此取辟以釋「利涉大川」也。木體輕浮，以涉大川，為常而不溺也。以益涉難，如木道之涉川。涉川无害，方見益之為利，故云「利涉大川，木道乃行」也。"
                },
                {
                  "type": "句",
                  "value": "「益動而巽，日進无疆」者，自此已下，廣明益義。前則就二體明損上益下以釋卦名，以下有動求，上能巽接，是損上益下之義。今就二體更明得益之方也，若動而驕盈，則被損无已；若動而卑巽，則進益无疆，故曰「益動而巽，日進无疆」。"
                },
                {
                  "type": "句",
                  "value": "「天施地生，其益无方」者，此就天地廣明益之大義也。天施氣於地，地受氣而化生，亦是「損上益下」之義也。其施化之益，无有方所，故曰「天施地生，其益无方」。"
                },
                {
                  "type": "句",
                  "value": "「凡益之道，與時偕行」者，雖施益无方，不可恒用，當應時行之，故舉「凡益」總結之，故曰「凡益之道，與時偕行」也。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，利用為大作，元吉，无咎。"
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，利用為大作，元吉无咎。",
            "children": [
              {
                "type": "注",
                "text": "處益之初，居動之始，體夫剛德，以莅其事，而之乎巽，以斯大作，必獲大功。夫居下非厚事之地，在卑非任重之處，大作非小功所濟，故元吉，乃得无咎也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九，利用為大作，元吉，无咎。",
            "children": [
              {
                "type": "注",
                "text": "初九，震動之主，剛陽之盛也。居益之時，其才足以益物，雖居至下，而上有六四之大臣應於己。四巽順之主，上能巽於君，下能順於賢才也。在下者不能有為也，得在上者應從之，則宜以其道輔於上，作大益天下之事，利用為大作也。居下而得上之用，以行其志，必須所為大善而吉，則无過咎。不能元吉，則不唯在己有咎，乃累乎上，為上之咎也。在至下而當大任，小善不足以稱也，故必元吉然後得无咎。 "
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，利用為大作，元吉，无咎。",
            "children": [
              {
                "type": "注",
                "text": " 初雖居下，然當益下之時，受上之益者也，不可徒然无所報效。故利用為大作，必元吉，然後得无咎。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，利用為大作，元吉无咎。",
            "children": [
              {
                "type": "注",
                "text": "處益之初，居動之始，體夫剛德，以莅其事，而之乎巽，以斯大作，必獲大功。夫居下非厚事之地，在卑非任重之處，大作非小功所濟，故元吉，乃得无咎也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，或益之十朋之龜，弗克違，永貞吉。王用享于帝，吉。",
            "children": [
              {
                "type": "释文",
                "text": "享香兩反，王廙許庚反。"
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，或益之十朋之龜，弗克違，永貞吉。王用享于帝，吉。",
            "children": [
              {
                "type": "注",
                "text": "以柔居中，而得其位，處內履中，居益以沖。益自外來，不召自至，不先不為，則朋龜獻策，同於損卦六五之位。位不當尊，故吉在永貞也。帝者，生物之主，興益之宗，出震而齊巽者也。六二居益之中，體柔當位，而應於巽，享帝之美，在此時也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，或益之，十朋之龜，弗克違，永貞吉。王用享于帝，吉。",
            "children": [
              {
                "type": "注",
                "text": "六二處中正而體柔順，有虛中之象。人處中正之道，虛其中以求益，而能順從天下，孰不願告而益之。孟子曰：夫茍好善，則四海之內皆將輕千里而來，告之以善。夫滿則不受，虛則來物，理自然也。故或有可益之事，則眾朋助而益之。十者，眾辭。眾人所是，理之至當也。龜者，占吉凶、辨是非之物，言其至是，龜不能違也。永貞吉，就六二之才而言，二中正虛中，能得眾人之益者也，然而質本陰柔，故戒在常永貞固則吉也。求益之道，非永貞則安能守也。損之六五，十朋之則元吉者，蓋居尊自損，應下之剛，以柔而居剛，柔為虛，受剛為固守，求益之至善，故元吉也。六二虛中求益，亦有剛陽之應，而以柔居柔，疑益之未固也，故戒能常永貞固則吉也。王用享于帝，吉如二之虛中而能永貞，用以享上帝，猶當獲吉，況與人接物，其意有不通乎，求益於人有不應乎。祭天，天子之事，故云王用也。 "
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，或益之十朋之龜，弗克違，永貞吉，王用享于帝，吉。",
            "children": [
              {
                "type": "注",
                "text": " 六二，當益下之時，虛中處下，故其象占與損六五同。然爻位皆陰，故以永貞為戒。以其居下而受上之益，故又為卜郊之吉占。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，或益之十朋之龜，弗克違，永貞吉。王用享于帝，吉。",
            "children": [
              {
                "type": "注",
                "text": "以柔居中，而得其位，處內履中，居益以沖。益自外來，不召自至，不先不為，則朋龜獻策，同於損卦六五之位。位不當尊，故吉在永貞也。帝者，生物之主，興益之宗，出震而齊巽者也。六二居益之中，體柔當位，而應於巽，享帝之美，在此時也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，益之用凶事，无咎。有孚中行，告公用圭。",
            "children": [
              {
                "type": "释文",
                "text": "用圭，王肅作用恒圭。 "
              }
            ]
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，益之用凶事，无咎。有孚，中行，告公用圭。",
            "children": [
              {
                "type": "注",
                "text": "以陰居陽，求益者也，故曰益之。益不外來，己自為之，物所不與，故在謙則戮，救凶則免。以陰居陽，處下卦之上，壯之甚也，用救衰危，物所恃也，故用凶事，乃得无咎也。若能益不為私，志在救難，壯不至亢，不失中行，以此告公，國主所任也。用圭之禮，備此道矣。故曰有孚，中行告公用圭也。公者，臣之極也。凡事足以施天下，則稱王；次天下之大者，則稱公。六三之才，不足以告王，足以告公，而得用圭也。故曰｢中行，告公用圭｣也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，益之，用凶事，无咎。有孚，中行告公，用圭。",
            "children": [
              {
                "type": "注",
                "text": "三居下體之上，在民上者也，乃守令也。居陽應剛，處動之極，居民上而剛決，果於為益者也。果於為益，用之凶事則无咎。凶事謂患難非常之事。三居下之上，在下當承稟於上，安得自任擅為益乎，唯於患難非常之事，則可量宜應卒，奮不顧身庇其民，故无咎也。下專自任，上必忌疾。雖當凶難，以義在可為，然必有其孚誠，而所為合於中道，則誠意通於上，而上信與之矣。專為而无為，上愛民之至誠，固不可也，雖有誠意而所為不合中行，亦不可也。圭者，通信之物。《禮》云：大夫執圭而使所以申信也。凡祭祀朝聘用圭玉，所以通達誠信也。有誠孚而得中道，則能使上信之，是猶告公上用圭玉也，其孚能通達於上矣。在下而有為之道，固當有孚中行。又三陰爻而不中，故發此義。或曰，三乃陰柔，何得反以剛果任事？為義曰：三質雖本陰，然其居陽乃自處以剛也，應剛乃志在乎剛也。居動之極，剛果於行也，以此行益，非剛果而何易，所以所勝為義，故不論其本質也。 "
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，益之用凶事，无咎。有孚中行，告公用圭。",
            "children": [
              {
                "type": "注",
                "text": " 六三陰柔，不中不正，不當得益者也。然當益下之時，居下之上，故有益之以凶事者。蓋警戒震動，乃所以益之也。占者如此，然後可以无咎。又戒以有孚中行，而告公用圭也。用圭，所以通信。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，益之用凶事，无咎。有孚，中行，告公用圭。",
            "children": [
              {
                "type": "注",
                "text": "以陰居陽，求益者也，故曰益之。益不外來，己自為之，物所不與，故在謙則戮，救凶則免。以陰居陽，處下卦之上，壯之甚也，用救衰危，物所恃也，故用凶事，乃得无咎也。若能益不為私，志在救難，壯不至亢，不失中行，以此告公，國主所任也。用圭之禮，備此道矣。故曰有孚，中行告公用圭也。公者，臣之極也。凡事足以施天下，則稱王；次天下之大者，則稱公。六三之才，不足以告王，足以告公，而得用圭也。故曰｢中行，告公用圭｣也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，中行，告公從，利用為依遷國。"
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，中行，告公從，利用為依遷國。",
            "children": [
              {
                "type": "注",
                "text": "居益之時，處巽之始，體柔當位，在上應下，卑不窮下，高不處亢，位雖不中，用中行者也。以斯告公，何有不從？以斯依遷，誰有不納也？"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四，中行，告公從，利用為依遷國。",
            "children": [
              {
                "type": "注",
                "text": "四當益時，處近君之位，居得其正，以柔巽輔上，而下順應於初剛陽，如是可以益於上也，唯處不得其中，而所應又不中，是不足於中也。故云若行得中道，則可以益於君上，告於上而獲信從矣。以柔巽之體非有剛特之操，故｢利用為依遷國｣。為依，依附於上也。遷國，順下而動也。上依剛中之君而致其益下，順剛陽之才以行其事，利用如是也。自古國邑民不安，其居則遷，遷國者順下而動也。 "
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，中行告公從，利用為依遷國。",
            "children": [
              {
                "type": "注",
                "text": " 三、四皆不得中，故皆以中行為戒。此言以益下為心，而合於中行，則告公而見從矣。傳曰：「周之東遷，晉、鄭焉依。」蓋古者遷國以益下，必有所依，然後能立。此爻又為遷國之吉占也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，中行，告公從，利用為依遷國。",
            "children": [
              {
                "type": "注",
                "text": "居益之時，處巽之始，體柔當位，在上應下，卑不窮下，高不處亢，位雖不中，用中行者也。以斯告公，何有不從？以斯依遷，誰有不納也？"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "九五，有孚惠心，勿問元吉。有孚惠我德。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "九五，有孚惠心，勿問元吉。有孚，惠我德。",
            "children": [
              {
                "type": "注",
                "text": "得位履尊，為益之主者也。為益之大，莫大於信，為惠之大，莫大於心。因民所利而利之焉，惠而不費，惠心者也。信以惠心，盡物之願，固不待問而元吉。有孚，惠我德也，以誠惠物，物亦應之，故曰｢有孚，惠我德｣也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "九五，有孚，惠心，勿問元吉。有孚，惠我德。",
            "children": [
              {
                "type": "注",
                "text": "五剛陽中正居尊位，又得六二之中正相應，以行其益，何所不利！以陽實在中，有孚之象也。以九五之德之才之位而中心至誠，在惠益於物，其至善大吉，不問可知，故云勿問元吉。人君居得致之，位操可致之權，茍至誠，益於天下，天下受其大福，其元吉不假言也。有孚惠我德，人君至誠益於天下，天下之人，无不至誠愛戴，以君之德澤為恩惠也。 "
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "九五，有孚惠心，勿問元吉，有孚惠我德。",
            "children": [
              {
                "type": "注",
                "text": " 上有信以惠於下，則下亦有信以惠於上矣。不問而元吉可知。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "九五，有孚惠心，勿問元吉。有孚，惠我德。",
            "children": [
              {
                "type": "注",
                "text": "得位履尊，為益之主者也。為益之大，莫大於信，為惠之大，莫大於心。因民所利而利之焉，惠而不費，惠心者也。信以惠心，盡物之願，固不待問而元吉。有孚，惠我德也，以誠惠物，物亦應之，故曰｢有孚，惠我德｣也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上九，莫益之，或擊之，立心勿恒，凶。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，莫益之，或擊之，立心勿恒，凶。",
            "children": [
              {
                "type": "注",
                "text": "處益之極，過盈者也。求益无已，心无恒者也。无厭之求，人弗與也。獨唱莫和，是偏辭也。人道惡盈，怨者非一，故曰｢或擊之｣也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九，莫益之，或擊之，立心勿恆，凶。",
            "children": [
              {
                "type": "注",
                "text": "上居无位之地，非行益於人者也。以剛處益之極，求益之甚者也，所應者陰，非取善自益者也。利者眾人所同欲也。專欲益己，其害大矣，欲之甚則昏敝而忘義理，求之極則侵奪而致仇怨。故夫子曰：放於利而行多怨。孟子謂：先利則不奪不饜。聖賢之深戒也。九以剛而求益之極，眾人所共惡，故无益之者，而或攻擊之矣。立心勿恆凶，聖人戒，人存心不可專利。云勿恆，如是凶之道也，所當速改也。 "
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上九，莫益之，或擊之，立心勿恒，凶。",
            "children": [
              {
                "type": "注",
                "text": " 以陽居益之極，求益不已，故莫益而或擊之。立心勿恒，戒之也。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，莫益之，或擊之，立心勿恒，凶。",
            "children": [
              {
                "type": "注",
                "text": "處益之極，過盈者也。求益无已，心无恒者也。无厭之求，人弗與也。獨唱莫和，是偏辭也。人道惡盈，怨者非一，故曰｢或擊之｣也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：風雷，益。君子以見善則遷，有過則改。",
          "children": [
            {
              "type": "集解",
              "list": [
                {
                  "text": " 《子夏傳》曰：雷以動之，風以散之，萬物皆益。　孟僖同。　何晏曰：取其最長可久之義也。",
                  "book": "［并疏］"
                }
              ]
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：風雷，益，君子以見善則遷，有過則改。",
          "children": [
            {
              "type": "注",
              "text": "遷善改過，益莫大焉。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：風雷，益，君子以見善則遷，有過則改。",
          "children": [
            {
              "type": "注",
              "text": "風烈則雷迅，雷激則風怒，二物相益者也。君子觀風雷相益之相，而求益於己為益之道，无若見善則遷，有過則改也。見善能遷，則可以盡天下之善。有過能改，則无過矣。益於人者，則无大於是。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：風雷，益，君子以見善則遷，有過則改。",
          "children": [
            {
              "type": "注",
              "text": " 風雷之勢，交相助益。遷善改過，益之大者，而其相益亦猶是也。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：風雷，益。君子以見善則遷，有過則改。",
          "children": [
            {
              "type": "注",
              "text": "遷善改過，益莫大焉。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「風雷，益，君子以見善則遷，有過則改」者，《子夏傳》云：「雷以動之，風以散之，萬物皆益。」孟僖亦與此同其意。言必須雷動於前，風散於後，然後萬物皆益。如二月啟蟄之後，風以長物；八月收聲之後，風以殘物。風之為益，其在雷後，故曰「風雷，益」也。遷謂遷徙慕尚，改謂改更懲止，遷善改過，益莫大焉，故君子求益，以「見善則遷，有過則改」也。六子之中，並有益物，獨取雷風者，何晏云：「取其最長可久之義也。」"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：元吉，无咎，下不厚事也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：元吉无咎，下不厚事也。",
            "children": [
              {
                "type": "注",
                "text": "時可以大作而下不可以厚事，得其時而无其處，故元吉，乃得无咎也。"
              }
            ]
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：元吉，无咎，下不厚事也。",
            "children": [
              {
                "type": "注",
                "text": "在下者本不當處厚事。厚事，重大之事也，以為在上所任，所以當大事，必能濟大事而致元吉，乃為无咎。能致元吉，則在上者任之，為知人已當之為勝任，不然則上下皆有咎也。 "
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：元吉，无咎，下不厚事也。",
            "children": [
              {
                "type": "注",
                "text": " 下本不當任厚事，故不如是，不足以塞咎也。"
              }
            ]
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：元吉无咎，下不厚事也。",
            "children": [
              {
                "type": "注",
                "text": "時可以大作而下不可以厚事，得其時而无其處，故元吉，乃得无咎也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「利用為大作，元吉无咎」者，大作謂興作大事也。初九處益之初，居動之始，有興作大事之端，又體剛能幹，應巽不違，有堪建大功之德，故曰「利用為大作」也。然有其才而无其位，得其時而非其處，雖有殊功，人不與也。時人不與，則咎過生焉。故必「元吉」，乃得「无咎」，故曰「元吉，无咎」。"
                  }
                ]
              }
            ]
          },
          {
            "type": "句",
            "value": "《象》曰「下不厚事」者，厚事猶大事也。"
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：或益之，自外來也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：或益之，自外來也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：或益之，自外來也。",
            "children": [
              {
                "type": "注",
                "text": "既中正虛中，能受天下之善而固守，則有有益之事，眾人自外來，益之矣。或曰：自外來，豈非謂五乎。曰：如二之中正虛中，天下孰不顧益之。五為正應，固在其中矣。 "
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：或益之，自外來也。",
            "children": [
              {
                "type": "注",
                "text": " 或者，眾无定主之辭。"
              }
            ]
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：或益之，自外來也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「或益之十朋之龜，弗克違，永貞吉。王用享于帝，吉」者，六二體柔居中，當位應巽，是居益而能用謙沖者也。居益用謙，則物自外來，朋龜獻策，弗能違也。同於損卦六五之位，故曰「或益之十朋之龜，弗克違」也。然位不當尊，故永貞乃吉，故曰「永貞吉」。帝，天也。王用此時，以享祭於帝，明靈降福，故曰「王用享於帝吉」也。"
                  }
                ]
              }
            ]
          },
          {
            "type": "句",
            "value": "《象》曰「自外來」者，明益之者從外自來，不召而至也。"
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：益用凶事，固有之矣。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：益用凶事，固有之也。",
            "children": [
              {
                "type": "注",
                "text": "用施凶事，乃得固有之也。"
              }
            ]
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：益用凶事，固有之也。",
            "children": [
              {
                "type": "注",
                "text": "六三益之，獨可用於凶事者，以其固有之也，謂專固自任其事也。居下當稟承於上，乃專任其事。唯救民之凶災，拯時之艱急則可也，乃處急難變故之權宜，故得无咎，若平時則不可也。 "
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：益用凶事，固有之也。",
            "children": [
              {
                "type": "注",
                "text": " 益用凶事，欲其困心衡慮而固有之也。"
              }
            ]
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：益用凶事，固有之也。",
            "children": [
              {
                "type": "注",
                "text": "用施凶事，乃得固有之也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「益之用凶事，无咎。有孚，中行，告公用圭」者，六三以陰居陽，不能謙退，是求益者也，故曰「益之」。益不外來，已自為之，物所不與。若以謙道責之，則理合誅戮。若以救凶原之，則情在可恕。然此六三，以陰居陽，處下卦之上，壯之甚也。用此以救衰危，則物之所恃，所以用凶事而得免咎，故曰「益之，用凶事，无咎」。若能求益不為私己，志在救難，為壯不至亢極，能適於時，是有信實而得中行，故曰「有孚中行」也。用此「有孚中行」之德，執圭以告於公，公必任之以救衰危之事，故曰「告公用圭」。"
                  }
                ]
              }
            ]
          },
          {
            "type": "句",
            "value": "《象》曰「固有之」者，明其為救凶，則不可求益；施之凶事，乃得固有其功也。"
          },
          {
            "type": "句",
            "value": "注「公者臣之拯」至「用圭也」。正義曰：告王者宜以文德燮理，使天下人寧，不當恒以救凶，用志褊狹也。"
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：告公從，以益志也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：告公從，以益志也。",
            "children": [
              {
                "type": "注",
                "text": "志得益也。"
              }
            ]
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：告公從，以益志也。",
            "children": [
              {
                "type": "注",
                "text": "爻辭但云：得中行，則告公而獲從，象復明之曰：告公而獲從者，告之以益天下之志也，志茍在於益天下，上必信而從之。事君者，不患上之不從，患其志之不誠也。 "
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：告公從，以益志也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：告公從，以益志也。",
            "children": [
              {
                "type": "注",
                "text": "志得益也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「中行，告公從，利用為依遷國」者，六四居益之時，處巽之始，體柔當位，在上應下，卑不窮下，高不處亢，位雖不中，用中行者也，故曰「中行」也。以此中行之德，有事以告於公，公必從之，故曰「告公從」也。用此道以依人而遷國者，人无不納，故曰「利用為依遷國」也。遷國，國之大事，明以中行，雖有大事，而无不利，如「周之東遷，晉鄭焉依」之義也。"
                  }
                ]
              }
            ]
          },
          {
            "type": "句",
            "value": "《象》曰「以益志」者，既為公所從，其志得益也。"
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：有孚惠心，勿問之矣。惠我德，大得志也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：有孚惠心，勿問之矣。惠我德，大得志也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：有孚惠心，勿問之矣；惠我德，大得志也。",
            "children": [
              {
                "type": "注",
                "text": "人君有至誠惠益天下之心，其元吉不假言也，故云勿問之矣。天下至誠，懷吾德以為惠，是其道大行，人君之志得矣。 "
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：有孚惠心，勿問之矣。惠我德，大得志也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：有孚惠心，勿問之矣。惠我德，大得志也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「有孚惠心，勿問元吉。有孚，惠我德」者，九五得位處尊，為益之主，兼弘德義，以益物者也。為益之大，莫大於信，為惠之大，莫大於心。因民所利而利之焉，惠而不費，惠心者也。有惠有信，盡物之願，必獲元吉，不待疑問，故曰「有孚惠心，勿問元吉」。我既以信，惠被於物，物亦以信，惠歸於我，故曰「有孚，惠我德」也。"
                  }
                ]
              }
            ]
          },
          {
            "type": "句",
            "value": "《象》曰「大得志」者，天下皆以信惠歸我，則可以得志於天下，故曰「大得志」也。"
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：莫益之，徧辭也。",
            "children": [
              {
                "type": "释文",
                "text": "偏孟作徧。"
              },
              {
                "type": "集解",
                "list": [
                  {
                    "text": "孟喜曰：徧，周帀也。",
                    "book": "［釋文］"
                  }
                ]
              }
            ]
          },
          {
            "type": "句",
            "value": "或擊之，自外來也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：莫益之，偏辭也。或擊之，自外來也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：莫益之，偏辭也；或擊之，自外來也。",
            "children": [
              {
                "type": "注",
                "text": "理者天下之至，公利者眾人所同。欲茍公其心，不失其正理，則與眾同利，无侵於人，人亦欲與之。若切於好利，蔽於自私，求自益以損於人，則人亦與之力爭，故莫肯益之而有擊奪之者矣。云莫益之者，非其偏己之辭也。茍不偏己，合於公道，則人亦益之，何為擊之乎。既求益於人，至於甚極，則人皆惡而欲攻之，故擊之者自外來也。人為善則千里之外應之。六二中正虛己，益之者自外而至是也，茍為不善則千里之外違之。上九求益之極，擊之者自外而至是也。《繫辭》曰：君子安其身而後動，易其心而後語，定其交而後求。君子脩此三者，故全也。危以動，則民不與也。懼以語，則民不應也。无交而求，則民不與也。莫之與，則傷之者至矣。易曰：「莫易之，或擊之，立心勿恒，凶。」君子言動與求，皆以其道乃完善也，不然則取傷而凶矣。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：莫益之，偏辭也。或擊之，自外來也。",
            "children": [
              {
                "type": "注",
                "text": " 莫益之者，猶從其求益之偏辭而言也。若究而言之，則又有擊之者矣。"
              }
            ]
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：莫益之，偏辭也。或擊之，自外來也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：上九處益之極，益之過甚者也。求益无厭，怨者非一，故曰「莫益之，或擊之」也。勿猶无也，求益无己，是「立心无恒」者也。无恒之人，必凶咎之所集，故曰「立心勿恒，凶」。"
                  },
                  {
                    "type": "句",
                    "value": "《象》曰「偏辭」者，此有求而彼不應，是偏辭也。「自外來」者，怨者非一，不待召也，故曰自外來也。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "益，《序卦》：損而不巳必益，故受之以益。盛衰損益如循環，損極必益，理之自然，益所以繼損也。為卦巽上震下，雷風二物相益者也。風烈則雷迅，雷激則風怒，雨相助益所以為益，此以象言也。巽震二卦皆由下變而成，陽變而為陰者損也，陰變而為陽者益也。上卦損而下卦益，損上益下所以為益，此以益言也。下厚則上安，故益下為益。 "
      }
    ]
  ]
}