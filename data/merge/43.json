{
  "name": "夬",
  "down": "乾",
  "up": "兌",
  "guaci": {
    "jijie": [
      {
        "type": "句",
        "value": "夬，揚于王庭，孚號有厲，告自邑。不利即戎，利有攸往。"
      }
    ],
    "wangzhu": [
      {
        "type": "句",
        "value": "夬，揚于王庭，孚號有厲，告自邑，不利即戎，利有攸往。",
        "children": [
          {
            "type": "注",
            "text": "夬，與剝反者也。剝以柔變剛，至於剛幾盡。夬以剛決柔，如剝之消剛。剛隕則君子道消，柔消則小人道隕。君子道消，則剛正之德不可得直道而用，刑罰之威不可得坦然而行。揚于王庭，其道公也。"
          }
        ]
      }
    ],
    "ycz": [
      {
        "type": "句",
        "value": "夬，揚于王庭，孚號有厲。",
        "children": [
          {
            "type": "注",
            "text": "小人方盛之時，君子之道未勝，安能顯，然以正道決去之，故含晦俟時，漸圖消之之道。今既小人衰微，君子道盛，當顯行之於公朝，使人明知善惡，故云揚于王庭。孚，信之在中，誠意也。號者，命眾之辭。君子之道雖長盛，而不敢忘戒備，故至誠以命眾，使知尚有危道，雖以此之甚盛，決彼之甚衰，若易而无備，則有不虞之悔，是尚有危理，必有戒懼之心，則无患也。聖人設戒之意深矣。"
          }
        ]
      },
      {
        "type": "句",
        "value": "告自邑，不利即戎，利有攸往。",
        "children": [
          {
            "type": "注",
            "text": "君子之治小人，以其不善也，必以己之善道勝革之，故聖人誅亂必先修己，舜之敷文德是也。邑，私邑。告自邑，先自治也。以眾陽之盛決於一陰，力固有餘，然不可極其剛至於太過，太過乃如《蒙》上九之為寇也。戎，兵者，強武之事。不利即戎，謂不宜尚壯武也。即，從也。從戎，尚武也。利有攸往，陽雖盛，未極乎上，陰雖微，猶有未去，是小人尚有存者，君子之道有未至也，故宜進而往也。不尚剛武，而其道益進，乃夬之善也。"
          }
        ]
      }
    ],
    "zx": [
      {
        "type": "句",
        "value": " 夬，揚于王庭，孚號有厲。告自邑，不利即戎，利有攸往。",
        "children": [
          {
            "type": "注",
            "text": " 夬，古快反。號，戶羔反。卦內並同。"
          },
          {
            "type": "注",
            "text": "夬，決也，陽決陰也，三月之卦也。以五陽去一陰，決之而已。然其決之也，必正名其罪，而盡誠以呼號其眾，相與合力，然亦尚有危厲，不可安肆。又，當先治其私，而不可專尚威武，則利有所往也。皆戒之之辭。"
          }
        ]
      }
    ],
    "zhengyi": [
      {
        "type": "句",
        "value": "夬，揚于王庭，孚號有厲。告自邑，不利即戎，利有攸往。",
        "children": [
          {
            "type": "注",
            "text": "夬與剝反者也。剝以柔變剛，至於剛幾盡。夬以剛決柔，如剝之消剛。剛隕則君子道消，柔消則小人道隕。君子道消，則剛正之德不可得直道而用，刑罰之威不可得坦然而行。揚于王庭，其道公也。"
          },
          {
            "type": "疏",
            "lines": [
              {
                "type": "句",
                "value": "疏　正義曰：夬，決也。此陰消陽息之卦也。陽長至五，五陽共決一陰，故名為夬也。「揚于王庭」者，明行決斷之法，夬以剛決柔，施之於人，則是君子決小人也。王庭是百官所在之處，以君子決小人，故可以顯然發揚決斷之事於王者之庭，示公正而无私隱也，故曰揚于王庭也。"
              },
              {
                "type": "句",
                "value": "「孚號有厲」者，號，號令也。行決之法，先須號令。夬，以剛決柔，則是用明信之法而宣其號令，如此即柔邪者危，故曰孚號有厲也。以剛制斷，行令於邑可也。若用剛即戎，尚力取勝，為物所疾，以此用師，必有不利，故曰「告自邑，不利即戎」。雖不利即戎，然剛德不長，則柔邪不消。故陽爻宜有所往，夬道乃成，故曰利有攸往也。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：夬，決也，剛決柔也。",
          "children": [
            {
              "type": "释文",
              "text": "決，徐古穴反。"
            }
          ]
        },
        {
          "type": "句",
          "value": "健而說，決而和。"
        },
        {
          "type": "句",
          "value": "揚于王庭，柔乘五剛也。孚號有厲，其危乃光也。告自邑，不利即戎，所尚乃窮也。利有攸往，剛長乃終也。",
          "children": [
            {
              "type": "集解",
              "list": [
                {
                  "text": " 李翱曰：自古小人在上，最為難去，蓋得位得權，而勢不能搖奪，以四凶尚歷堯至舜而後能去，嘗玩易之夬，夫一陰在上，五陽並進，以剛決柔，宜若易然。然爻辭俱險而肆，蓋小人在上，故繇曰：剛長乃終是也。",
                  "book": "［王得臣塵史］"
                }
              ]
            }
          ]
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：夬，決也，剛決柔也。 健而說，決而和，",
          "children": [
            {
              "type": "注",
              "text": "健而說，則決而和矣。"
            }
          ]
        },
        {
          "type": "句",
          "value": "揚于王庭，柔乘五剛也。",
          "children": [
            {
              "type": "注",
              "text": "剛德齊長，一柔為逆，眾所同誅而无忌者也，故可揚于王庭。"
            }
          ]
        },
        {
          "type": "句",
          "value": "孚號有厲，其危乃光也。",
          "children": [
            {
              "type": "注",
              "text": "剛正明信以宣其令，則柔邪者危，故曰其危乃光也。"
            }
          ]
        },
        {
          "type": "句",
          "value": "告自邑，不利即戎，所尚乃窮也。",
          "children": [
            {
              "type": "注",
              "text": "以剛斷制，告令可也。告自邑，謂行令於邑也。用剛即戎，尚力取勝也。 尚力取勝，物所同疾也。"
            }
          ]
        },
        {
          "type": "句",
          "value": "利有攸往，剛長乃終也。",
          "children": [
            {
              "type": "注",
              "text": "剛德愈長，柔邪愈消，故利有攸往，道乃成也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：夬，決也，剛決柔也。健而說，決而和。",
          "children": [
            {
              "type": "注",
              "text": "夬為決義，五陽決上之一陰也。健而說，決而和，以二體言卦才也。下健而上說，是健而能說，決而能和，夬之至善也。兌說為和。"
            }
          ]
        },
        {
          "type": "句",
          "value": "揚于王庭，柔乘五剛也；",
          "children": [
            {
              "type": "注",
              "text": "柔雖消矣，然居五剛之上，猶為乘陵之象。陰而乘陽，非理之甚，君子勢既足以去之，當顯揚其罪於王朝大庭，使眾知善惡也。"
            }
          ]
        },
        {
          "type": "句",
          "value": "孚號有厲，其危乃光也；",
          "children": [
            {
              "type": "注",
              "text": "盡誠信以命其眾，而知有危懼，則君子之道乃无虞而光大也。"
            }
          ]
        },
        {
          "type": "句",
          "value": "告自邑，不利即戎，所尚乃窮也；",
          "children": [
            {
              "type": "注",
              "text": "當先自治，不宜專尚剛武，即戎則所尚乃至窮極矣。夬之時，所謂尚剛武也。"
            }
          ]
        },
        {
          "type": "句",
          "value": "利有攸往，剛長乃終也。",
          "children": [
            {
              "type": "注",
              "text": "陽剛雖盛，長猶未終，尚有一陰更當決去，則君子之道，純一而无害之者矣，乃剛長之終也。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：夬，決也，剛決柔也。健而說，決而和。",
          "children": [
            {
              "type": "注",
              "text": " 說，音悅。釋卦名義，而贊其德。"
            }
          ]
        },
        {
          "type": "句",
          "value": "揚于王庭，柔乘五剛也。孚號有厲，其危乃光也。告自邑，不利即戎，所尚乃窮也。利有攸往，剛長乃終也。",
          "children": [
            {
              "type": "注",
              "text": " 長，丁丈反。此釋卦辭。柔乘五剛，以卦體言，謂以一小人加於眾君子之上，是其罪也。剛長乃終，謂一變則為純乾也。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：夬，決也，剛決柔也。健而說，決而和。",
          "children": [
            {
              "type": "注",
              "text": "健而說則決而和矣。"
            }
          ]
        },
        {
          "type": "句",
          "value": "揚于王庭，柔乘五剛也。",
          "children": [
            {
              "type": "注",
              "text": "剛德齊長，一柔為逆，眾所同誅，而无忌者也。故可揚于王庭。"
            }
          ]
        },
        {
          "type": "句",
          "value": "孚號有厲，其危乃光也。",
          "children": [
            {
              "type": "注",
              "text": "剛正明信，以宣其令，則柔邪者危，故曰其危乃光也。"
            }
          ]
        },
        {
          "type": "句",
          "value": "告自邑，不利即戎，所尚乃窮也。",
          "children": [
            {
              "type": "注",
              "text": "以剛斷制，告令可也。告自邑，謂行令於邑也。用剛即戎，尚力取勝也。尚力取勝，物所同疾也。"
            }
          ]
        },
        {
          "type": "句",
          "value": "利有攸往，剛長乃終也。",
          "children": [
            {
              "type": "注",
              "text": "剛德愈長，柔邪愈消，故利有攸往，道乃成也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：夬，決也。剛決柔者，此就爻釋卦名也。「健而說，決而和」者，此就二體之義，明決而能和，乾健而兌說，健則能決，說則能和，故曰決而和也。"
                },
                {
                  "type": "句",
                  "value": "「揚于王庭，柔乘五剛」者，此因一陰而居五陽之上，釋行決之法。以剛德齊長，一柔為逆，眾所同誅，誅而无忌也，故曰揚于王庭。言所以得顯然，揚于王庭者，只謂柔乘五剛也。"
                },
                {
                  "type": "句",
                  "value": "「孚號有厲，其危乃光」者，以明信而宣號令，即柔邪者危厲。危厲之理，分明可見，故曰「其危乃光也」。"
                },
                {
                  "type": "句",
                  "value": "「告自邑，不利即戎，所尚乃窮」者，剛克之道，不可常行。若專用威猛，以此即戎，則便為尚力取勝，即是決而不和，其道窮矣。行決所以惟「告自邑，不利即戎」者，只謂所尚乃窮故也。"
                }
              ]
            }
          ]
        },
        {
          "type": "句",
          "value": "「利有攸往，剛長乃終」者，終成也，剛長柔消，夬道乃成也。"
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，壯于前趾，往不勝為咎。",
            "children": [
              {
                "type": "释文",
                "text": "趾，荀作止。"
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，壯于前趾，往不勝為咎。",
            "children": [
              {
                "type": "注",
                "text": "居健之初，為決之始，宜審其策以行其事。壯其前趾，往而不勝，宜其咎也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九，壯于前趾，往不勝，為咎。",
            "children": [
              {
                "type": "注",
                "text": "九陽爻而乾體，剛健在上之物，乃在下而居決時，壯于前進者也。前趾，謂進行，人之決於行也。行而宜，則其決為是，往而不宜，則決之過也。故往而不勝，則為咎也。夬之時而往，往決也，故以勝負言。九居初而壯於進，躁於動者也，故有不勝之戒。陰雖將盡，而已之躁動，自宜有不勝之咎，不計彼也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，壯于前趾，往不勝為咎。",
            "children": [
              {
                "type": "注",
                "text": " 前，猶進也。當決之時，居下任壯，不勝宜矣。故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，壯于前趾，往不勝，為咎。",
            "children": [
              {
                "type": "注",
                "text": "居健之初，為決之始，宜審其策，以行其事。壯其前趾，往而不勝，宜其咎也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，惕號，莫夜有戎，勿恤。",
            "children": [
              {
                "type": "释文",
                "text": "惕，荀翟作錫。號，戶羔反。鄭王廙音号。莫，音暮，鄭如字。"
              },
              {
                "type": "集解",
                "list": [
                  {
                    "text": " 荀爽曰：錫，賜也。　翟元同。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "九二，惕號，莫夜有戎，勿恤。",
            "children": [
              {
                "type": "注",
                "text": "居健履中，以斯決事，能審己度而不疑者也。故雖有惕懼號呼，莫夜有戎，不憂不惑，故勿恤也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二，惕號，莫夜有戎，勿恤。",
            "children": [
              {
                "type": "注",
                "text": "夬者陽決陰，君子決小人之時，不可忘戒備也。陽長將極之時，而二處中，居柔不為過剛，能知戒備，處夬之至善也。內懷競惕而外嚴誡號，雖莫夜有兵，亦可勿恤矣。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "九二，惕號，莫夜有戎，勿恤。",
            "children": [
              {
                "type": "注",
                "text": " 莫，音暮。九二，當決之時，剛而居柔，又得中道，故能憂惕號呼，以自戒備，而莫夜有戎，亦可无患也。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，惕號，莫夜有戎，勿恤。",
            "children": [
              {
                "type": "注",
                "text": "居健履中，以斯決事，能審己度而不疑者也。故雖有惕懼號呼，莫夜有戎，不憂不惑，故勿恤也。"
              }
            ]
          }
        ]
      }
    },
    {
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "九三，壯于頄，有凶。君子夬夬，獨行，遇雨若濡，有慍无咎。",
            "children": [
              {
                "type": "注",
                "text": "頄，面權也，謂上六也。最處體上，故曰權也。剝之六三，以應陽為善。夫剛長則君子道興，陰盛則小人道長。然則處陰長而助陽則善，處剛長而助柔則凶矣。夬為剛長，而三獨應上六，助於小人，是以凶也。君子處之，必能棄夫情累，決之不疑，故曰夬夬也。若不與眾陽為群而獨行殊志，應於小人，則受其困焉。遇雨若濡，有恨而无所咎也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "九三，壯于頄，有凶。君子夬夬，獨行遇雨，若濡有慍，无咎。",
            "children": [
              {
                "type": "注",
                "text": "爻辭差錯，定安胡公移其文曰：「壯于頄，有凶。獨行遇雨，若濡有慍，君子夬夬，无咎。」亦未安也。當云：「壯于頄，有凶。獨行遇雨，君子夬夬，若濡有慍，无咎。」夬決，尚剛健之時，三居下體之上，又處健體之極，剛果於決者也。頄，顴骨也，在上而未極於上者也。三居下體之上，雖在上而未為最上，上有君而自任其剛決，壯于頄者也，有凶之道者也。獨行遇雨，三與上六為正應，方群陽共決一陰之時，己若以私應之，故不與眾同而獨行，則與上六陰陽和合，故云遇雨。易中言雨者，皆謂陰陽和也。君子道長，決去小人之時，而己獨與之和，其非可知，唯君子處斯時則能。夬夬，謂夬其夬，果決其斷也。雖其私與當遠決之，若見濡污有慍惡之色，如此則无過咎也。三健體而處正，非必有是失也，因此義以為教耳。爻文所以交錯者，由有遇雨字，又有濡字，故誤以為連也 。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "九三，壯于頄，有凶，君子夬夬，獨行遇雨，若濡有慍，无咎。",
            "children": [
              {
                "type": "注",
                "text": " 頄，求龜反。頄，顴也。九三，當決之時，以剛而過乎中，是欲決小人，而剛壯見于面目也，如是則有凶道矣。然在眾陽之中，獨與上六為應，若能果決其決，不係私愛，則雖合於上六，如獨行遇雨。至于若濡而為君子所慍，然終必能決去小人而无所咎也。溫嶠之於王敦，其事類此。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "九三，壯於頄，有凶。君子夬夬，獨行，遇雨若濡，有慍无咎。",
            "children": [
              {
                "type": "注",
                "text": "頄，面權也，謂上六也。最處體上，故曰權也。剝之六三，以應陽為善。夫剛長則君子道興，陰盛則小人道長。然則處陰長而助陽則善，處剛長而助柔則凶矣。夬為剛長，而三獨應上六，助於小人，是以凶也。君子處之，必能棄夫情累，決之不疑，故曰夬夬也。若不與眾陽為群，而獨行殊志，應於小人，則受其困焉。遇雨若濡，有恨而无所咎也。"
              }
            ]
          }
        ]
      }
    },
    {
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，臀无膚，其行次且，牽羊悔亡，聞言不信。",
            "children": [
              {
                "type": "注",
                "text": "下剛而進，非己所據，必見侵傷*，失其所安，故臀无膚，其行次且也。羊者，牴很難移之物，謂五也。五為夬主，非下所侵，若牽於五，則可得悔亡而已。剛亢不能納言，自任所處，聞言不信，以斯而行，凶可知矣。"
              }
            ]
          },
          {
            "type": "句",
            "value": "* 「傷」或作「食」。"
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "九四，臀无膚，其行次且，牽羊悔亡，聞言不信。",
            "children": [
              {
                "type": "注",
                "text": "臀无膚，居不安也。行次且，進不前也；次且，進難之狀。九四以陽居陰，剛決不足，欲止則眾陽並進於下，勢不得安，猶臀傷而居不能安也。欲行則居柔，失其剛壯，不能強進，故其行次且也。牽羊悔亡，羊者，群行之物；牽者，挽拽之義。言若能自強，而牽挽以從群行，則可以亡其悔。然既處柔，必不能也，雖使聞是言，亦必不能信用也。夫過而能改，聞善而能用，克己以從義，唯剛明者能之。在它卦九居四，其失未至如此之甚，在夬而居柔，其害大矣。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，臀无膚，其行次且；牽羊悔亡，聞言不信。",
            "children": [
              {
                "type": "注",
                "text": " 臀，徒敦反。次，七私反。且，七余反。姤卦同。"
              },
              {
                "type": "注",
                "text": "以陽居陰，不中不正，居則不安，行則不進。若不與眾陽競進，而安出其後，則可以亡其悔。然當決之時，志在上進，必不能也。占者聞言而信，則轉凶而吉矣。牽羊者，當其前則不進，縱之使前而隨其後，則可以行矣。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，臀无膚，其行次且。牽羊悔亡，聞言不信。",
            "children": [
              {
                "type": "注",
                "text": "下剛而進，非己所據，必見侵食*，失其所安，故臀无膚其行次且也。羊者，牴很難移之物，謂五也。五為夬主，非下所侵。若牽於五，則可得悔亡而已。剛亢不能納言，自任所處，聞言不信，以斯而行，凶可知矣。"
              }
            ]
          },
          {
            "type": "句",
            "value": "* 「食」或作「傷」。"
          }
        ]
      }
    },
    {
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "九五，莧陸夬夬，中行无咎。",
            "children": [
              {
                "type": "注",
                "text": "莧陸，草之柔脆者也，決之至易，故曰夬夬也。夬之為義，以剛決柔，以君子除小人者也。而五處尊位，最比小人，躬自決者也。以至尊而敵至賤，雖其克勝，未足多也。處中而行，足以免咎而已，未足光也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "九五，莧陸夬夬，中行无咎。",
            "children": [
              {
                "type": "注",
                "text": "五雖剛陽中正居尊位，然切進於上六。上六說體而卦獨一陰，陽之所比也。五為決陰之主，而反比之，其咎大矣，故必決其決，如莧陸，然則於其中行之德，為无咎也。中行，中道也。莧陸，今所謂馬齒莧是也，曝之難乾，感陰氣之多者也，而脆易折。五若如莧陸，雖感於陰而決斷之，易則於中行无過咎矣。不然，則失其中正也。感陰多之物，莧陸為易斷，故取為象。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "九五，莧陸夬夬，中行无咎。",
            "children": [
              {
                "type": "注",
                "text": " 莧，閑辨反。莧陸，今馬齒莧，感陰氣之多者。九五，當決之時，為決之主，而切近上六之陰，如莧陸然。若決而決之，而又不為過暴，合於中行，則无咎矣。戒占者當如是也。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "九五，莧陸夬夬，中行无咎。",
            "children": [
              {
                "type": "注",
                "text": "莧陸，草之柔脆者也。決之至易，故曰夬夬也。夬之為義，以剛決柔，以君子除小人者也。而五處尊位，最比小人，躬自決者也。以至尊而敵至賤，雖其克勝，未足多也。處中而行，足以免咎而已，未足光也。"
              }
            ]
          }
        ]
      }
    },
    {
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，无號，終有凶。",
            "children": [
              {
                "type": "注",
                "text": "處夬之極，小人再上，君子道長，眾所共棄，故非號咷所能延也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六，无號，終有凶。",
            "children": [
              {
                "type": "注",
                "text": "陽長將極，陰消將盡，獨一陰處窮之地，是眾君子得時，決去危極之小人也，其勢必須消盡，故云无用。號咷畏懼，終必有凶也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，无號，終有凶。",
            "children": [
              {
                "type": "注",
                "text": " 陰柔小人，居窮極之時，黨類已盡，无所號呼，終必有凶也。占者有君子之德，則其敵當之，不然反是。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，无號，終有凶。",
            "children": [
              {
                "type": "注",
                "text": "處夬之極，小人在上，君子道長，眾所共棄，故非號咷所能延也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：澤上於天，夬。君子以施祿及下，居德則忌。"
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：澤上於天，夬。君子以施祿及下，居德則忌。",
          "children": [
            {
              "type": "注",
              "text": "澤上於天，夬之象也。澤上於天，必來下潤，施祿及下之義也。夬者，明法而決斷之象也。忌，禁也。法明斷嚴，不可以慢，故居德以明禁也。施而能嚴，嚴而能施，健而能說，決而能和，美之道也。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：澤上于天，夬。君子以施祿及下，居德則忌。",
          "children": [
            {
              "type": "注",
              "text": "澤，水之聚也，而上于天至高之處，故為夬象。君子觀澤決於上，而注溉於下之象，則以施祿及下，謂施其祿澤以及於下也。觀其決潰之象，則以居德則忌。居德，謂安處其德則約也。忌，防也；謂約立防禁，有防禁則无潰散也。王弼作明忌亦通，不云澤在天上，云澤上于天。上于天則意不安，而有決潰之勢。云在天上，乃安辭也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：澤上於天，夬，君子以施祿及下，居德則忌。",
          "children": [
            {
              "type": "注",
              "text": " 上，時掌反。施，始豉反。澤上於天，潰決之勢也。施祿及下，潰決之意也。居德則忌，未詳。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：澤上於天，夬。君子以施祿及下，居德則忌。",
          "children": [
            {
              "type": "注",
              "text": "澤上於天，夬之象也。澤上於天，必來下潤，施祿及下之義也。夬者，明法而決斷之象也。忌，禁也。法明斷嚴，不可以慢，故居德以明禁也。施而能嚴，嚴而能施，健而能說，決而能和，美之道也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「澤上於天，夬」者，澤性潤下，雖復澤上於天，決來下潤，此事必然，故是夬之象也。「君子以施祿及下，居德則忌」者，忌，禁也。夬有二義，《象》則澤來潤下，《彖》則明法決斷，所以君子法此夬義。威惠兼施，雖復施祿及下，其在身居德，復須明其禁令，合於健而能說，決而能和，故曰「君子以施祿及下，居德則忌」也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：不勝而往，咎也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：不勝而往，咎也。",
            "children": [
              {
                "type": "注",
                "text": "不勝之理，在往前也。"
              }
            ]
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：不勝而往，咎也。",
            "children": [
              {
                "type": "注",
                "text": "人之行，必度其事可為然後決之，則无過矣。理不能勝而且往，其咎可知。凡行而有咎者，皆決之過也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：不勝而往，咎也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：不勝而往，咎也。",
            "children": [
              {
                "type": "注",
                "text": "不勝之理，在往前也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：初九居夬之初，當須審其籌策，然後乃往。而體健處下，徒欲果決壯健，前進其趾，以此而往，必不克勝，非夬之謀，所以為咎，故曰「初九，壯于前趾，往不勝，為咎」也。"
                  },
                  {
                    "type": "句",
                    "value": "《象》曰「不勝而往，咎」者，《經》稱「往不勝。為咎」，象云「不勝而往，咎」翻其文者，蓋暴虎馮河，孔子所忌，謬於用壯，必无勝理。孰知不勝，果決而往，所以致於咎過。故注云「不勝之理，在往前」也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：有戎勿恤，得中道也。"
          },
          {
            "type": "句",
            "value": " 九三，壯于頄，有凶。",
            "children": [
              {
                "type": "释文",
                "text": "頄，求龜反，顴也，又音求，又邱倫反，鄭作頯，頯夾而也。王肅音龜，江氏音琴威反，蜀才作仇。"
              }
            ]
          },
          {
            "type": "句",
            "value": "君子夬夬，獨行遇雨。若濡有慍，无咎。",
            "children": [
              {
                "type": "释文",
                "text": "慍，紆運反，舊於問反。"
              }
            ]
          },
          {
            "type": "句",
            "value": "《象》曰：君子夬夬，終无咎也。"
          },
          {
            "type": "句",
            "value": "九四，臀无膚，其行次且。",
            "children": [
              {
                "type": "释文",
                "text": "臀，徐徒敦反，次本作趑或作，《說文》及鄭作趚，同，七私反。且本亦作趄，或作且，同，七餘反。"
              },
              {
                "type": "集解",
                "list": [
                  {
                    "text": " 馬融曰：次，卻行不前也。且，語助也。",
                    "book": "［釋文］"
                  },
                  {
                    "text": "　王肅曰：趑趄，行止之礙也。",
                    "book": "［同］"
                  }
                ]
              }
            ]
          },
          {
            "type": "句",
            "value": "牽羊悔亡，聞言不信。",
            "children": [
              {
                "type": "释文",
                "text": "牽，子夏作掔。"
              }
            ]
          },
          {
            "type": "句",
            "value": "《象》曰：其行次且，位不當也。聞言不信，聰不明也。"
          },
          {
            "type": "句",
            "value": "九五，莧陸夬夬，",
            "children": [
              {
                "type": "释文",
                "text": "莧，閑辯反，三家音胡練反，一本作莞，華板反，陸如字，蜀才作睦，睦親也，通也。"
              },
              {
                "type": "集解",
                "list": [
                  {
                    "text": "《子夏傳》曰：莧陸，木根草莖，剛下柔上也。",
                    "book": "［疏］"
                  },
                  {
                    "text": "　孟喜曰：莧陸，獸名，夬有兌，兌為羊也。",
                    "book": "［路史注］"
                  },
                  {
                    "text": "　馬融鄭康成曰：莧陸一名商陸。　王肅同。",
                    "book": "［疏］"
                  },
                  {
                    "text": "　宋衷曰：莧，莧菜也。陸，商陸也。",
                    "book": "［釋文］"
                  },
                  {
                    "text": "　虞翻曰：莧，蕢也。陸，商也。",
                    "book": "［同］"
                  },
                  {
                    "text": "　董遇曰：莧，人莧也。陸，商陸也。",
                    "book": "［疏］"
                  },
                  {
                    "text": "　又曰：前人以莧陸為一草，陸之為葉，差堅於莧，莧根小，陸根大。",
                    "book": "［輯問］"
                  }
                ]
              }
            ]
          },
          {
            "type": "句",
            "value": "中行无咎。"
          },
          {
            "type": "句",
            "value": "《象》曰：中行无咎，中未光也。"
          },
          {
            "type": "句",
            "value": "上六，无號，終有凶。"
          },
          {
            "type": "句",
            "value": "《象》曰：无號之凶，終不可長也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：有戎無恤，得中道也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：有戎勿恤，得中道也。",
            "children": [
              {
                "type": "注",
                "text": "莫夜有兵戎，可懼之甚也，然可勿恤者，以自處之善也。既得中道又知惕懼，且有戒備，何事之足恤也。九居二雖得中，然非正，其為至善何也？曰：陽決陰，君子決小人而得中，豈有不正也。知時識勢，學易之大方也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：有戎勿恤，得中道也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：有戎勿恤，得中道也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「惕號，莫夜有戎，勿恤」者，九二體健居中，能決其事，而无疑惑者也。雖復有人惕懼號呼，語之云暮夜必有戎寇來害己，能審己度，不惑不憂，故勿恤也。"
                  }
                ]
              }
            ]
          },
          {
            "type": "句",
            "value": "《象》曰「得中道」者，決事而得中道，故不以有戎為憂，故云得中道也。"
          }
        ]
      }
    },
    {
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：君子夬夬，終无咎也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：君子夬夬，終无咎也。",
            "children": [
              {
                "type": "注",
                "text": "牽梏於私好，由夬決也。君子義之與比，決於當決，故終不至有咎也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：君子夬夬，終无咎也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：君子夬夬，終无咎也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「壯于頄，有凶」者，頄，面權也，謂上六也。言九三處夬之時，獨應上六，助於小人，是以凶也。若剝之六三，處陰長之時而應上，是助陽為善。今九三處剛長之時，獨助陰為凶也。「君子夬夬」者，君子之人，若於此時，能棄其情累，不受於應，在於決斷而无滯，是夬夬也。「獨行，遇雨若濡，有慍无咎」者，若不能決斷，殊於眾陽，應於小人，則受濡濕其衣，自為怨恨，无咎責於人，故曰有慍无咎也。"
                  },
                  {
                    "type": "句",
                    "value": "《象》曰「君子夬夬，終无咎」者，眾陽決陰，獨與上六相應，是有咎也。若能夬夬，決之不疑，則終无咎矣。然則象云无咎，自釋君子夬夬，非經之无咎也。"
                  }
                ]
              }
            ]
          }
        ]
      }
    },
    {
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：其行次且，位不當也。聞言不信，聰不明也。",
            "children": [
              {
                "type": "注",
                "text": "同於噬嗑滅耳之凶。"
              }
            ]
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：其行次且，位不當也，聞言不信，聰不明也。",
            "children": [
              {
                "type": "注",
                "text": "九處陰位，不當也。以陽居柔，失其剛決，故不能強進。其行次且，剛然後能明。處柔則遷失其正性，豈復有明也。故聞言而不能信者，蓋其聰聽之不明也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：其行次且，位不當也。聞言不信，聰不明也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：其行次且，位不當也。聞言不信，聰不明也。",
            "children": [
              {
                "type": "注",
                "text": "同於噬嗑滅耳之凶。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「臀无膚，其行次且」者，九四據下三陽，位又不正，下剛而進，必見侵傷，侵傷則居不得安，若臀无膚矣。次且，行不前進也。臀之无膚，居既失安，行亦不進，故曰「臀无膚，其行次且」也。「牽羊悔亡，聞言不信」者，羊者，牴很難移之物，謂五也。居尊當位，為夬之主，下不敢侵。若牽於五，則可得悔亡，故曰牽羊悔亡。然四亦是剛陽，各亢所處，雖復聞牽羊之言，不肯信服事於五，故曰聞言不信也。"
                  }
                ]
              }
            ]
          },
          {
            "type": "句",
            "value": "《象》曰「聰不明」者，聰，聽也。良由聽之不明，故聞言不信也。"
          },
          {
            "type": "句",
            "value": "注「同於噬嗑滅耳之凶」。　正義曰：四既聞言不信，不肯牽係於五，則必被侵克致凶。而《經》无凶文，《象》稱「聰不明」者，與《噬嗑》上九辭同，彼以不明釋凶，知此亦為凶也。"
          }
        ]
      }
    },
    {
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：中行无咎，中未光也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：中行无咎，中未光也。",
            "children": [
              {
                "type": "注",
                "text": "卦辭言夬，夬則於中行為无咎矣。象復盡其義云，中未光也。夫人心正意誠，乃能極中正之道，而充實光輝。五心有所比，以義之不可而決之，雖行於外，不失中正之義，可以无咎，然於中道未得為光大也，蓋人心一有所欲，則離道矣。夫子於此示人之意深矣。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：中行无咎，中未光也。",
            "children": [
              {
                "type": "注",
                "text": " 《程傳》備矣。《傳》曰：「卦辭言夬夬，則於中行為无咎矣。《象》復盡其義，云中未光也。夫人心正意誠，乃能極中正之道，而充實光輝。五，心有所比，以義之不可而決之，雖行於外，不失中正之義，可以无咎，然於中道未得為光大也。蓋人心一有所欲，則離道矣。」夫子於此，示人之意深矣。"
              }
            ]
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：中行无咎，中未光也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「莧陸夬夬，中行无咎」者，莧陸，草之柔脆者也。夬之為義，以剛決柔，以君子除小人者也。五處尊位，為夬之主，親決上六，決之至易也，如決莧草然，故曰莧陸夬夬也。但以至尊而敵於至賤，雖其克勝，不足貴也。特以中行之故，纔得无咎，故曰中行无咎。"
                  }
                ]
              }
            ]
          },
          {
            "type": "句",
            "value": "《象》曰「中未光」者，雖復居中而行，以其親決上六，以尊敵卑，未足以為光大也。"
          },
          {
            "type": "句",
            "value": "注「莧陸，草之柔脆者」。　正義曰：《子夏傳》云：「莧陸，木根，草莖，剛下柔上也。」馬融、鄭玄、王肅皆云「莧陸，一名商陸」，皆以莧陸為一。董遇云：「莧，人莧也。陸，商陸也。」以莧陸為二。案：注直云「草之柔脆」者，亦以為一同於子夏等也。"
          }
        ]
      }
    },
    {
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：无號之凶，終不可長也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：无號之凶，終不可長也。",
            "children": [
              {
                "type": "注",
                "text": "陽剛君子之道，進而益盛。小人之道，既已窮極，自然消亡，豈復能長久乎。雖號咷，无以為也，故云終不可長也。先儒以卦中有孚號惕，號欲以无號為无。號，作去聲，謂无用更加號令非也。一卦中適有兩去聲字，一平聲何害，而讀易者率皆疑之。或曰：聖人之於天下，雖大惡未嘗必絕之也。今直使之无號，謂必有凶，可乎？曰：夬者小人之道消亡之時也，決去小人之道，豈必盡誅之乎。使之變革，乃小人之道亡也，道亡乃其凶也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：无號之凶，終不可長也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：无號之凶，終不可長也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：上六居夬之極，以小人而居群陽之上，眾共棄也。君子道長，小人必凶。非號咷所免，故禁其號咷，曰无號終有凶也。"
                  }
                ]
              }
            ]
          },
          {
            "type": "句",
            "value": "《象》曰「終不可長」者，長，延也。凶危若此，非號咷所能延，故曰終不可長也。"
          }
        ]
      }
    }
  ],
  "guazhu": [
    [
      {
        "type": "注",
        "text": "夬，《序卦》：益而不已必決，故受之以夬。夬者，決也。益之極必決而後止，理无常益，益而不巳，巳乃決也，夬所以次益也。為卦兌上乾下，以二體言之，澤水之聚也，乃上於至高之處，有潰決之象。以爻言之，五陽在下，長而將極；一陰在上，消而將盡。眾陽上進，決去一陰，所以為夬也。夬者，剛決之義，眾陽進而決去一陰，君子道長，小人消衰，將盡之之時也。"
      }
    ]
  ]
}