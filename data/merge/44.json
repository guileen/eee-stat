{
  "name": "姤",
  "down": "巽",
  "up": "乾",
  "guaci": {
    "jijie": [
      {
        "type": "句",
        "value": "姤，女壯，",
        "children": [
          {
            "type": "释文",
            "text": "姤，鄭同，古文作遘。"
          },
          {
            "type": "集解",
            "list": [
              {
                "text": " 薛虞曰：姤，古文作遘。",
                "book": "［釋文］"
              }
            ]
          }
        ]
      },
      {
        "type": "句",
        "value": "勿用取女。",
        "children": [
          {
            "type": "释文",
            "text": "娶，本亦作取。"
          }
        ]
      }
    ],
    "wangzhu": [
      {
        "type": "句",
        "value": "姤，女壯，勿用取女。"
      }
    ],
    "ycz": [
      {
        "type": "句",
        "value": "姤，女壯，勿用取女。",
        "children": [
          {
            "type": "注",
            "text": "一陰始生，自是而長，漸以盛大，是女之將長壯也。陰長則陽消，女壯則男弱，故戒勿用取如是之女。取女者，欲其柔和順從，以成家道。姤乃方進之陰，漸壯而敵陽者，是以不可取也。女漸壯則失男，女之正家道敗矣。姤雖一陰甚微，然有漸壯之道，所以戒也。"
          }
        ]
      }
    ],
    "zx": [
      {
        "type": "句",
        "value": " 姤，女壯，勿用取女。",
        "children": [
          {
            "type": "注",
            "text": " 姤，古后反。取，七喻反。姤，遇也。決盡則為純乾，四月之卦。至姤然後一陰可見，而為五月之卦。以其本非所望，而卒然值之，如不期而遇者，故為遇。遇已非正，又一陰而遇五陽，則女德不貞而壯之甚也。取以自配，必害乎陽，故其象占如此。"
          }
        ]
      }
    ],
    "zhengyi": [
      {
        "type": "句",
        "value": "姤，女壯，勿用取女。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：姤，遇也。此卦一柔而遇五剛，故名為姤。施之於人，則是一女而遇五男，淫壯至甚，故戒之曰「此女壯甚，勿用取此女」也。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：姤，遇也。柔遇剛也。"
        },
        {
          "type": "句",
          "value": "勿用娶女，不可與長也。"
        },
        {
          "type": "句",
          "value": "天地相遇，品物咸章也。",
          "children": [
            {
              "type": "集解",
              "list": [
                {
                  "text": " 荀爽曰：故萬物皆相見也。",
                  "book": "［漢上傳］"
                }
              ]
            }
          ]
        },
        {
          "type": "句",
          "value": "剛遇中正，天下大行也。",
          "children": [
            {
              "type": "集解",
              "list": [
                {
                  "text": " 莊氏曰：以女而遇五男，既不可取，天地匹配則能成品物，由是言之，若剛遇中正之柔，男得幽貞之女，則天下人倫之化乃得大行也。",
                  "book": "［疏］"
                }
              ]
            }
          ]
        },
        {
          "type": "句",
          "value": "姤之時義大矣哉。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：姤，遇也，柔遇剛也。",
          "children": [
            {
              "type": "注",
              "text": "施之於人，即女遇男也。一女而遇五男，為壯至甚，故不可取也。"
            }
          ]
        },
        {
          "type": "句",
          "value": "勿用取女，不可與長也。天地相遇，品物咸章也。",
          "children": [
            {
              "type": "注",
              "text": "匹乃功成也。"
            }
          ]
        },
        {
          "type": "句",
          "value": "剛遇中正，天下大行也。",
          "children": [
            {
              "type": "注",
              "text": "化乃大行也。"
            }
          ]
        },
        {
          "type": "句",
          "value": "姤之時義大矣哉！",
          "children": [
            {
              "type": "注",
              "text": "凡言義者，不盡於所見，中有意謂者也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：姤，遇也，柔遇剛也。",
          "children": [
            {
              "type": "注",
              "text": "姤之義遇也。卦之為姤，以柔遇剛也。一陰方生，始與陽相遇也。"
            }
          ]
        },
        {
          "type": "句",
          "value": "勿用取女，不可與長也。",
          "children": [
            {
              "type": "注",
              "text": "一陰既生，漸長而盛，陰盛則陽衰矣。取女者欲長久而成家也，此漸盛之陰，將消勝於陽，不可與之長久也。凡女子、小人、夷狄，勢茍漸盛，何可與久也，故戒勿用取如是之女。"
            }
          ]
        },
        {
          "type": "句",
          "value": "天地相遇，品物咸章也；",
          "children": [
            {
              "type": "注",
              "text": "陰始生於下，與陽相遇，天地相遇也。陰陽不相交遇，則萬物不生；天地相遇，則化育庶類。品物咸章，萬物章明也。"
            }
          ]
        },
        {
          "type": "句",
          "value": "剛遇中正，天下大行也，",
          "children": [
            {
              "type": "注",
              "text": "以卦才言也，五與二皆以陽剛居中與正，中正相遇也。君得剛中之臣，臣遇中正之君，君臣以剛陽遇中正，其道可以大行於天下矣。"
            }
          ]
        },
        {
          "type": "句",
          "value": "姤之時義大矣哉。",
          "children": [
            {
              "type": "注",
              "text": "贊姤之時，與姤之義，至大也。天地不相遇則萬物不生，君臣不相遇則政治不興，聖賢不相遇則道德不亨，事物不相遇則功用不成，姤之時與義皆甚大也。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：姤，遇也，柔遇剛也。",
          "children": [
            {
              "type": "注",
              "text": " 釋卦名。"
            }
          ]
        },
        {
          "type": "句",
          "value": "勿用取女，不可與長也。",
          "children": [
            {
              "type": "注",
              "text": " 釋卦辭。"
            }
          ]
        },
        {
          "type": "句",
          "value": "天地相遇，品物咸章也。",
          "children": [
            {
              "type": "注",
              "text": " 以卦體言。"
            }
          ]
        },
        {
          "type": "句",
          "value": "剛遇中正，天下大行也。",
          "children": [
            {
              "type": "注",
              "text": " 指九五。"
            }
          ]
        },
        {
          "type": "句",
          "value": "姤之時義大矣哉。",
          "children": [
            {
              "type": "注",
              "text": " 幾微之際，聖人所謹。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：姤，遇也，柔遇剛也。",
          "children": [
            {
              "type": "注",
              "text": "施之於人，即女遇男也。一女而遇五男，為壯至甚，故不可取也。"
            }
          ]
        },
        {
          "type": "句",
          "value": "勿用取女，不可與長也。天地相遇，品物咸章也。",
          "children": [
            {
              "type": "注",
              "text": "匹乃功成也。"
            }
          ]
        },
        {
          "type": "句",
          "value": "剛遇中正，天下大行也。",
          "children": [
            {
              "type": "注",
              "text": "化乃大行也。"
            }
          ]
        },
        {
          "type": "句",
          "value": "姤之時義大矣哉！",
          "children": [
            {
              "type": "注",
              "text": "凡言義者，不盡於所見，中有意謂者也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「姤，遇也，柔遇剛」者，此就爻釋卦名，以初六一柔而上遇五剛，所以名遇，而用釋卦辭「女壯，勿用取女」之義也。"
                },
                {
                  "type": "句",
                  "value": "「勿用取女，不可與長」者，女之為體，婉娩貞順，方可期之偕老。淫壯若此，不可與之長久，故勿用取女。「天地相遇，品物咸章」者，已下廣明遇義。卦得遇名，本由一柔與五剛相遇，故遇辭非美，就卦而取，遂言遇不可用，是勿用取女也。故孔子更就天地歎美遇之為義不可廢也。天地若各亢所處，不相交遇，則萬品庶物，无由彰顯，必須二氣相遇，乃得化生，故曰「天地相遇，品物咸章」也。"
                },
                {
                  "type": "句",
                  "value": "「剛遇中正，天下大行」者，莊氏云：「一女而遇五男，既不可取，天地匹配，則能成品物。」由是言之，若剛遇中正之柔，男得幽貞之女，則天下人倫之化，乃得大行也。"
                },
                {
                  "type": "句",
                  "value": "「姤之時義大矣哉」者，上既博美，此又結歎，欲就卦而取義。但是一女而遇五男，不足稱美，博論天地相遇，乃致品物咸章，然後姤之時義大矣哉！。"
                },
                {
                  "type": "句",
                  "value": "注「凡言」至「意謂者也」。　正義曰：注總為稱義發例，故曰凡言也。就卦以驗名義，只是女遇於男，博尋遇之深旨，乃至道該天地，故云「不盡於所見，中有意謂」者也。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初六，繫于金柅，貞吉。",
            "children": [
              {
                "type": "释文",
                "text": "柅，徐乃履反，又女紀反，《說文》作檷，讀若昵，《字林》音乃米反，王肅作抳，從手，子夏作鑈，蜀才作尼。"
              },
              {
                "type": "集解",
                "list": [
                  {
                    "text": " 馬融曰：柅者在車之下，所以止輪令不動者也。",
                    "book": "［疏］"
                  },
                  {
                    "text": "　王肅曰：柅織績之物，婦人所用。",
                    "book": "［同］"
                  }
                ]
              }
            ]
          },
          {
            "type": "句",
            "value": "有攸往，見凶。羸豕孚蹢躅。",
            "children": [
              {
                "type": "释文",
                "text": "羸，劣隨反，王肅同，鄭力追反。蹢，直戟反，徐治益反，一本作躑，古文作蹢。躅，本亦作，古文作。"
              },
              {
                "type": "集解",
                "list": [
                  {
                    "text": " 陸績曰：羸讀作累。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，擊于金柅，貞吉。有攸往，見凶。羸豕孚蹢躅。",
            "children": [
              {
                "type": "注",
                "text": "金者堅剛之物，柅者制動之主，謂九四也。初六處遇之始，以一柔而承五剛，體夫躁質，得遇而通，散而无主，自縱者也。柔之為物，不可以不牽。臣妾之道，不可以不貞，故必繫于正應，乃得貞吉也。若不牽于一，而有攸往行，則唯凶是見矣。羸豕，謂牧豕也。群豕之中，豭強而牧弱，故謂之羸豕也。孚，猶務躁也。夫陰質而躁恣者，羸豕特甚焉。言以不貞之陰，失其所牽，其為淫醜，若羸豕之孚，務蹢躅也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初六，繫于金柅，貞吉。有攸往，見凶。羸豕孚蹢躅*。",
            "children": [
              {
                "type": "注",
                "text": "姤，陰始生而將長之卦，一陰生則長而漸盛，陰長則陽消，小人道長也，制之當於其微而未盛之時。柅，止車之物。金，為之堅強之至也。止之以金柅而又繫之，止之固也。固止使不得進，則陽剛貞正之道吉也。使之進往，則漸盛而害於陽，是見凶也。羸豕孚蹢躅，聖人重為之戒，言陰雖甚微，不可忽也。豕，陰躁之物，故以為況。羸弱之豕雖未能強猛，然其中心在乎蹢躅。蹢躅，跳躑也。陰微而在下，可謂羸矣，然其中心常在乎消陽也。君子小人異道，小人雖微弱之時，未嘗无害君子之心，防於微則无能為矣。"
              },
              {
                "type": "注",
                "text": "註* 蹢：ㄉ一ˊ 躅：ㄓㄨˊ"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初六，繫于金柅，貞吉，有攸往，見凶，羸豕孚蹢躅。",
            "children": [
              {
                "type": "注",
                "text": " 柅，乃李反，又女紀反。柅，所以止車，以金為之，其剛可知。一陰始生，靜正則吉，往進則凶。故以二義戒小人，使不害於君子，則有吉而无凶。然其勢不可止也，故以羸豕蹢躅曉君子，使深為之備云。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初六，繫于金柅，貞吉。有攸往，見凶。羸豕孚蹢躅。",
            "children": [
              {
                "type": "注",
                "text": "金者堅剛之物，柅者制動之主，謂九四也。初六處遇之始，以一柔而承五剛，體夫躁質，得遇而通，散而无主，自縱者也。柔之為物，不可以不牽。臣妾之道，不可以不貞，故必繫于正應，乃得貞吉也。若不牽于一，而有攸往行，則唯凶是見矣。羸豕，謂牝豕也。群豕之中，豭強而牝弱，故謂之羸豕也。孚，猶務躁也。夫陰質而躁恣者，羸豕特甚焉，言以不貞之陰，失其所牽，其為淫醜，若羸豕之孚務蹢躅也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，包有魚，无咎，不利賓。",
            "children": [
              {
                "type": "释文",
                "text": "包本亦作庖，同，白交反，鄭百交反，荀作胞。"
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "九二，包有魚，无咎，不利賓。",
            "children": [
              {
                "type": "注",
                "text": "初陰而窮下，故稱魚。不正之陰，處遇之始，不能逆近者也。初自樂來應己之廚，非為犯奪，故无咎也。擅人之物，以為己惠，義所不為，故不利賓也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二，包有魚，无咎，不利賓。",
            "children": [
              {
                "type": "注",
                "text": "姤，遇也。二與初，密比相遇者也。在他卦，則初正應於四；在姤，則以遇為重。相遇之道，主於專一。二之剛中，遇固以誠，然初之陰柔，群陽在上而又有所應者，其志所求也。陰柔之質，鮮克貞固。二之於初，難得其誠心矣，所遇不得其誠心，遇道之乖也。包者，苴裹也。魚，陰物之美者。陽之於陰，其所悅美，故取魚象。二於初，若能固蓄之，如包苴之有魚，則於遇為无咎矣。賓，外來者也。不利賓，包苴之魚豈能及賓，謂不可更及外人也。遇道當專一，二則雜矣。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "九二，包有魚，无咎，不利賓。",
            "children": [
              {
                "type": "注",
                "text": " 魚，陰物。二與初遇，為包有魚之象。然制之在己，故猶可以无咎。若不制而使遇於眾，則其為害廣矣。故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，包有魚，无咎，不利賓。",
            "children": [
              {
                "type": "注",
                "text": "初陰而窮下，故稱魚。不正之陰，處遇之始，不能逆近者也。初自樂來應己之廚，非為犯奪，故无咎也。擅人之物，以為己惠，義所不為，故不利賓也。"
              }
            ]
          }
        ]
      }
    },
    {
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "九三，臀无膚，其行次且，厲无大咎。",
            "children": [
              {
                "type": "注",
                "text": "處下體之極，而二據於初，不為己乘。居不獲安，行无其應，不能牽據，以固所處，故曰「臀无膚，其行次且」也。然履得其位，非為妄處，不遇其時，故使危厲。災非己招，是以无大咎也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "九三，臀无膚，其行次且，厲，无大咎。",
            "children": [
              {
                "type": "注",
                "text": "二與初既相遇，三說初而密比於二，非所安也。又為二所忌，惡其居不安，若臀之无膚也。處既不安則當去之，而居姤之時，志求乎遇，一陰在下，是所欲也，故處雖不安，而其行又次且也。次且，進難之狀，謂不能遽舍也。然三剛正而處巽，有終不迷之義，若知其不正，而懷危懼不敢妄動，則可以无大咎也。非義求遇，固巳有咎矣；知危而止，則不至於大也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "九三，臀无膚，其行次且，厲，无大咎。",
            "children": [
              {
                "type": "注",
                "text": " 九三過剛不中，下不遇於初，上无應於上，居則不安，行則不進，故其象占如此。然既无所遇，則无陰邪之傷。故雖危厲，而无大咎也。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "九三，臀无膚，其行次且，厲，无大咎。",
            "children": [
              {
                "type": "注",
                "text": "處下體之極，而二據於初，不為己乘，居不獲安，行无其應，不能牽據，以固所處，故曰「臀无膚，其行次且」也。然履得其位，非為妄處，不遇其時，故使危厲。災非己招，是以无大咎也。"
              }
            ]
          }
        ]
      }
    },
    {
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，包无魚，起凶。",
            "children": [
              {
                "type": "注",
                "text": "二有其魚，故失之也。无民而動，失應而作，是以凶也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "九四，包无魚，起凶。",
            "children": [
              {
                "type": "注",
                "text": "包者，所裹畜也，魚所美也。四與初為正應，當相遇者也。而初已遇於二矣，失其所遇，猶包之无魚，亡其所有也。四當姤遇之時，居上位而失其下，下之離由己之失德也。四之失者，不中正也，以不中正而失其民，所以凶也。曰初之從二，以比近也，豈四之罪乎。曰在四而言，義當有咎，不能保其下，由失道也，豈有上不失道而下離者乎。遇之道，君臣民主，夫婦朋友，皆在焉。四以下睽，故主民而言為上而下離，必有凶變起者，將生之謂。民心既離，難將作矣。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，包无魚，起凶。",
            "children": [
              {
                "type": "注",
                "text": " 初六正應，已遇於二而不及於己，故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，包无魚，起凶。",
            "children": [
              {
                "type": "注",
                "text": "二有其魚，故失之也。无民而動，失應而作，是以凶也。"
              }
            ]
          }
        ]
      }
    },
    {
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "九五，以杞包瓜，含章，有隕自天。",
            "children": [
              {
                "type": "注",
                "text": "杞之為物，生於肥地者也。包瓜為物，繫而不食者也。九五履得尊位，而不遇其應，得地而不食，含章而未發，不遇其應，命未流行。然處得其所，體剛居中，志不舍命，不可傾隕，故曰有隕自天也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "九五，以杞包瓜，含章，有隕自天。",
            "children": [
              {
                "type": "注",
                "text": "九五下亦无應，非有遇也，然得遇之道，故終必有遇。夫上下之遇，由相求也。杞，高木而葉大。處高體大而可以包物者，杞也；美實之在下者，瓜也。美而居下者，側微之賢之象也。九五尊居君位，而下求賢才，以至高而求至下，猶以杞葉而包瓜，能自降屈如此，又其內蘊中正之德充實，章美人君如是，則无有不遇所求者也。雖屈己求賢，若其德不正，賢者不屑也，故必含蓄章美，內積至誠，則有隕自天矣。猶云自天而降，言必得之也。自古人君至誠降屈，以中正之道求天下之賢，未有不遇者也。高宗感於夢寐，文王遇於漁釣，皆由是道也。 "
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "九五，以杞包瓜，含章，有隕自天。",
            "children": [
              {
                "type": "注",
                "text": " 瓜，陰物之在下者，甘美而善潰。杞，高大堅實之木也。五以陽剛中正，主卦於上，而下防始生必潰之陰，其象如此。然陰陽迭勝，時運之常，若能含晦章美，靜以制之，則可以回造化矣。有隕自天，本无而倏有之象也。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "九五，以杞包瓜，含章，有隕自天。",
            "children": [
              {
                "type": "注",
                "text": "杞之為物，生於肥地者也。包瓜為物，繫而不食者也。九五履得尊位，而不遇其應，得地而不食，含章而未發，不遇其應，命未流行。然處得其所，體剛居中，志不舍命，不可傾隕，故曰有隕自天也。"
              }
            ]
          }
        ]
      }
    },
    {
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，姤其角，吝，无咎。",
            "children": [
              {
                "type": "注",
                "text": "進之於極，无所復遇，遇角而已，故曰姤其角也。進而无遇，獨恨而已。不與物爭，其道不害，故无凶咎也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九，姤其角，吝，无咎。",
            "children": [
              {
                "type": "注",
                "text": "至剛而在最上者，角也。九以剛居上，故以角為象。人之相遇，以降屈以相從，和順以相接，故能合也。上九高亢而剛極，人誰與之，以此求遇，固可吝也。己則如是，人之遠之，非他人之罪也，由己致之，故无所歸咎。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上九，姤其角，吝，无咎。",
            "children": [
              {
                "type": "注",
                "text": " 角，剛乎上者也。上九，以剛居上而无位，不得其遇，故其象占與九三類。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，姤其角，吝，无咎。",
            "children": [
              {
                "type": "注",
                "text": "進之於極，无所復遇，遇角而已，故曰姤其角也。進而无遇，獨恨而已，不與物爭，其道不害，故无凶咎也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：天下有風，姤。后以施命誥四方。",
          "children": [
            {
              "type": "释文",
              "text": "誥，李古報反。鄭作詰，起一反，止也，王肅同。"
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：天下有風，姤，后以施命誥四方。"
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：天下有風，姤，后以施命誥四方。",
          "children": [
            {
              "type": "注",
              "text": "風行天下，无所不周，為君后者，觀其周徧之象，以施其命令，周誥四方也。風行地上，與天下有風，皆為周徧庶物之象。而行於地上，徧觸萬物，則為觀，經歷觀省之象也。行於天下，周徧四方，則為姤，施發命令之象也。諸象，或稱先王，或稱后，或稱君子、大人。稱先王者，所以立法制，建國作樂，省方敕法，閉關、育物、享帝皆是也。稱后者，后王之所為也，財成天地之道，施命誥四方是也。君子，則上下之通稱。大人者，王公之通稱。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：天下有風，姤，后以施命誥四方。"
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：天下有風，姤，后以施命誥四方。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：風行天下，則无物不遇，故為遇象。「后以施命誥四方」者，風行草偃，天之威令，故人君法此，以施教命，誥於四方也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：繫于金柅，柔道牽也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：擊于金柅，柔道牽也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：繫于金柅，柔道牽也。",
            "children": [
              {
                "type": "注",
                "text": "牽者，引而進也。陰始生而漸進，柔道方牽也。繫之于金柅，所以止其進也。不使進，則不能消正道，乃貞吉也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：繫于金柅，柔道牽也。",
            "children": [
              {
                "type": "注",
                "text": " 牽，進也，以其進，故止之。"
              }
            ]
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：繫于金柅，柔道牽也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「繫于金柅，貞吉」者，金者堅剛之物，柅者制動之主，謂九四也。初六陰質，若繫於正，應以從於四，則貞而吉矣，故曰「繫于金柅，貞吉」也。「有攸往，見凶」者，若不牽於一，而有所行往，則惟凶是見矣，故曰「有攸往，見凶」。「羸豕孚蹢躅」者，初六處遇之初，以一柔而承五剛，是不繫金柅，有所往者也。不繫而往，則如羸豕之務躁而蹢躅然也，故曰「羸豕孚蹢躅」。羸豕謂牝豕也。群豕之中，豭強而牝弱也，故謂牝豕為羸豕。陰質而淫躁，牝豕特甚焉，故取以為喻。"
                  }
                ]
              }
            ]
          },
          {
            "type": "句",
            "value": "《象》曰「柔道牽」者，陰柔之道，必須有所牽繫也。"
          },
          {
            "type": "句",
            "value": "注「柅者，制動之主」。　正義曰：柅之為物，眾說不同。王肅之徒皆為織績之器，婦人所用。惟馬云：「柅者，在車之下，所以止輪令不動者也。」王注云「柅者制動之主」蓋與馬同。"
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：包有魚，義不及賓也。"
          },
          {
            "type": "句",
            "value": " 九三，臀无膚，其行次且，厲，无大咎。"
          },
          {
            "type": "句",
            "value": " 《象》曰：其行次且，行未牽也。"
          },
          {
            "type": "句",
            "value": "九四，包无魚，起凶。"
          },
          {
            "type": "句",
            "value": "《象》曰：无魚之凶，遠民也。"
          },
          {
            "type": "句",
            "value": "九五，以杞包瓜，含章，",
            "children": [
              {
                "type": "释文",
                "text": "包，白交反，子夏作庖，馬鄭百交反。"
              },
              {
                "type": "集解",
                "list": [
                  {
                    "text": " 《子夏傳》曰：作杞匏瓜。",
                    "book": "［疏］"
                  },
                  {
                    "text": "　馬融曰：杞，大木也。",
                    "book": "［釋文］"
                  },
                  {
                    "text": "　鄭康成曰：杞，柳也。　張氏曰：杞，苟杞也。",
                    "book": "［并同］"
                  },
                  {
                    "text": "　薛虞記曰：杞，杞柳也。杞性柔韌，宜屈撓，以（似）匏瓜。",
                    "book": "［疏］"
                  },
                  {
                    "text": "　史徵曰：杞，枸杞也。瓜，匏瓜也。杞生於肥地，匏瓜為物，繫而不食也。",
                    "book": "［口訣義］"
                  }
                ]
              }
            ]
          },
          {
            "type": "句",
            "value": "有隕自天。"
          },
          {
            "type": "句",
            "value": "《象》曰：九五含章，中正也。有隕自天，志不舍命也。"
          },
          {
            "type": "句",
            "value": "上九，姤其角，吝，无咎。"
          },
          {
            "type": "句",
            "value": "《象》曰：姤其角，上窮吝也。"
          },
          {
            "type": "句",
            "value": "王弼曰：進之於極，无所復遇，遇角而已，故曰姤其角也。進而无遇，獨恨而已，不與物牽，故曰上窮吝也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：包有魚，義不及賓也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：包有魚，義不及賓也。",
            "children": [
              {
                "type": "注",
                "text": "二之遇初，不可使有二於外，當如包苴之有魚。包苴之有魚，義不及於賓客也"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：包有魚，義不及賓也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：包有魚，義不及賓也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「庖有魚、无咎」者，初六以陰而處下，故稱魚也。以不正之陰，處遇之始，不能逆於所近，故舍九四之正應，樂充九二之庖廚，故曰「九二、庖有魚」。初自樂來，為己之廚，非為犯奪，故得无咎也。不利賓者，夫擅人之物，以為己惠，義所不為，故不利賓也。"
                  }
                ]
              }
            ]
          },
          {
            "type": "句",
            "value": "《象》曰「義不及賓」者，言有他人之物，於義不可及賓也。"
          }
        ]
      }
    },
    {
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：其行次且，行未牽也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：其行次且，行未牽也。",
            "children": [
              {
                "type": "注",
                "text": "其始志在求遇於初，故其行遲遲未牽，不促其行也。既知危而改之，故未至於大咎也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：其行次且，行未牽也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：其行次且，行未牽也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：陽之所據者，陰也。九三處下體之上，為內卦之主，以乘於二，无陰可據，居不獲安，上又无應，不能牽據以固所處，同於夬卦九四之失據，故曰「臀无膚，其行次且」也。然履得其位，非為妄處，特以不遇其時，故致此危厲，災非己招，故无大咎，故曰「厲无大咎」。"
                  }
                ]
              }
            ]
          },
          {
            "type": "句",
            "value": "《象》曰「行未牽」者，未能牽據，故其行次且，是行未牽也。"
          }
        ]
      }
    },
    {
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：无魚之凶，遠民也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：无魚之凶，遠民也。",
            "children": [
              {
                "type": "注",
                "text": "下之離，由己致之。遠民者，己遠之也。為上者，有以使之離也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：无魚之凶，遠民也。",
            "children": [
              {
                "type": "注",
                "text": " 遠，袁萬反。民之去己，猶己遠之。"
              }
            ]
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：无魚之凶，遠民也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「庖无魚」者，二擅其應，故曰庖无魚也。庖之无魚，則是无民之義也。起凶者，起，動也。无民而動，失應而作，是以凶也。"
                  }
                ]
              }
            ]
          },
          {
            "type": "句",
            "value": "《象》曰「遠民」者，陰為陽之民，為二所據，故曰遠民也。"
          }
        ]
      }
    },
    {
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：九五含章，中正也。有隕自天，志不舍命也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：九五含章，中正也，",
            "children": [
              {
                "type": "注",
                "text": "所謂含章，謂其含蘊中正之德也。德充實，則成章而有輝光。"
              }
            ]
          },
          {
            "type": "句",
            "value": "有隕自天，志不舍命也。",
            "children": [
              {
                "type": "注",
                "text": "命，天理也。舍，違也。至誠中正，屈己求賢，存志合於天理，所以有隕自天必得之矣。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：九五含章，中正也。有隕自天，志不捨命也。",
            "children": [
              {
                "type": "注",
                "text": " 舍，音捨。"
              }
            ]
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：九五含章，中正也。有隕自天，志不捨命也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「以杞匏瓜」者，杞之為物，生於肥地；匏瓜為物，繫而不食。九五處得尊位而不遇，其應是得地而不食，故曰以杞匏瓜也。「含章，有隕自天」者，不遇其應，命未流行，无物發起其美，故曰含章。然體剛居中，雖復當位，命未流行，而能不改其操，无能傾隕之者，故曰「有隕自天」，蓋言惟天能隕之耳。"
                  },
                  {
                    "type": "句",
                    "value": "《象》曰「中正」者，中正故有美，无應故含章而不發。若非九五中正，則无美可含，故舉爻位而言中正也。「志不捨命」者，雖命未流行，而居尊當位，志不捨命，故曰不可傾隕也。"
                  },
                  {
                    "type": "句",
                    "value": "注「杞之為物，生於肥地者也」。　正義曰：先儒說杞，亦有不同。馬云：「杞，大木也。」《左傳》云：「杞梓皮革，自楚注。」則為杞梓之杞。《子夏傳》曰：「作杞匏瓜。」薛虞《記》云：「杞，杞柳也。杞性柔刃，宜屈橈，似匏瓜。」又為杞柳之杞。案：王氏云「生於肥地」，蓋以杞為今之枸杞也。"
                  }
                ]
              }
            ]
          }
        ]
      }
    },
    {
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：姤其角，上窮吝也。 "
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：姤其角，上窮吝也",
            "children": [
              {
                "type": "注",
                "text": "既處窮，上剛亦極矣，是上窮而致吝也。以剛極居高而求遇，不亦難乎。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：姤其角，上窮吝也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：姤其角，上窮吝也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「姤其角」者，角者，最處體上，上九進之於極，无所復遇，遇角而已，故曰姤其角也。「吝无咎」者，角非所安，與无遇等，故獨恨而鄙吝也。然不與物爭，其道不害，故无凶咎，故曰无咎也。"
                  }
                ]
              }
            ]
          },
          {
            "type": "句",
            "value": "《象》曰「上窮吝」者，處於上窮，所以遇角而吝也。"
          }
        ]
      }
    }
  ],
  "guazhu": [
    [
      {
        "type": "注",
        "text": "姤，《序卦》：夬，決也。决必有遇，故受之以姤。姤，遇也。决，判也，物之决判則有遇合，本合則何遇，姤所以次夬也。為卦乾上巽下，以二體言之，風行天下，天之下者萬物也。風之行，無不經觸，乃遇之象。又一陰始生於下，陰與陽遇也，故為姤。"
      }
    ]
  ]
}