{
  "name": "萃",
  "down": "坤",
  "up": "兌",
  "guaci": {
    "jijie": [
      {
        "type": "句",
        "value": "萃，亨，王假有廟。",
        "children": [
          {
            "type": "释文",
            "text": "亨，王肅本同，馬鄭陸虞等並無此字。"
          },
          {
            "type": "集解",
            "list": [
              {
                "text": " 周宏正曰：鬼神享德，不在食也。",
                "book": "［口訣義］"
              }
            ]
          }
        ]
      },
      {
        "type": "句",
        "value": "利見大人，亨，利貞。用大牲吉，利有攸往。"
      }
    ],
    "wangzhu": [
      {
        "type": "句",
        "value": "萃，亨，",
        "children": [
          {
            "type": "注",
            "text": "聚乃通也。"
          }
        ]
      },
      {
        "type": "句",
        "value": "王假有廟。",
        "children": [
          {
            "type": "注",
            "text": "假，至也。王以聚至有廟也。"
          }
        ]
      },
      {
        "type": "句",
        "value": "利見大人，亨，利貞。",
        "children": [
          {
            "type": "注",
            "text": "聚得大人，乃得通而利正也。"
          }
        ]
      },
      {
        "type": "句",
        "value": "用大牲吉。",
        "children": [
          {
            "type": "注",
            "text": "全乎聚道，用大牲乃吉也。聚道不全而用大牲，神不福也。"
          }
        ]
      },
      {
        "type": "句",
        "value": "利有攸往。"
      }
    ],
    "ycz": [
      {
        "type": "句",
        "value": "萃，亨。王假有廟，",
        "children": [
          {
            "type": "注",
            "text": "王者萃聚天下之道，至於有廟，極也。羣生至眾也，而可一其歸仰。人心莫知其鄉也，而能致其誠，敬鬼神之不可度也，而能致其來，格天下，萃合人心，總攝眾志之道非一，其至大莫過於宗廟，故王者萃天下之道，至於有廟，則萃道之至也。祭祀之報，本於人心，聖人制禮，以成其德耳。故豺獭能祭，其性然也。萃下有亨字，美文也。亨字自在下，與渙不同。渙則先言卦才，萃乃先言卦義，彖辭甚明。"
          }
        ]
      },
      {
        "type": "句",
        "value": "利見大人，亨，利貞。",
        "children": [
          {
            "type": "注",
            "text": "天下之聚，必得大人，以治之人。聚則亂物，聚則爭事，聚則紊，非大人治之，則萃所以致爭亂者也。萃以不正，則人聚為茍合，財聚為悖入，安得亨乎，故利貞。"
          }
        ]
      },
      {
        "type": "句",
        "value": "用大牲，吉。利有攸往。",
        "children": [
          {
            "type": "注",
            "text": "萃者豐亨之時也，其用宜稱，故用大牲。吉事莫重於祭，故以祭享而言，上交鬼神，下接民物，百用莫不皆然。當萃之時，而交物以厚，則是享豐富之吉也。天下莫不同其富樂矣。若時之厚而交物以薄，乃不享其豐美，天下莫之與而悔吝生矣。蓋隨時之宜，順理而行，故《彖》云：順天命也。夫不能有為者，力之不足也。當萃之時，故利有攸往。大凡興工立事，貴得可為之時，萃而後用，是以動而有裕，天理然也。"
          }
        ]
      }
    ],
    "zx": [
      {
        "type": "句",
        "value": " 萃，亨，王假有廟，利見大人，亨。利貞，用大牲吉，利有攸往。",
        "children": [
          {
            "type": "注",
            "text": " 假，更白反。萃，聚也。坤順兌說，九五剛中，而二應之。又為澤上於地，萬物萃聚之象，故為萃。亨字衍文。王假有廟，言王者可以至于宗廟之中，王者卜祭之吉占也。《祭義》曰「公假于太廟」是也。廟所以聚祖考之精神，又人必能聚己之精神，則可以至于廟而承祖考也。物既聚，則必見大人，而後可以得亨。然又必利於正，所聚不正，則亦不能亨也。大牲必聚而後有，聚則可以有所往，皆占吉而有戒之辭。"
          }
        ]
      }
    ],
    "zhengyi": [
      {
        "type": "句",
        "value": "萃，亨，",
        "children": [
          {
            "type": "注",
            "text": "聚乃通也。"
          }
        ]
      },
      {
        "type": "句",
        "value": "王假有廟。",
        "children": [
          {
            "type": "注",
            "text": "假，至也。王以聚至有廟也。"
          }
        ]
      },
      {
        "type": "句",
        "value": "利見大人，亨，利貞。",
        "children": [
          {
            "type": "注",
            "text": "聚得大人，乃得通而利正也。"
          }
        ]
      },
      {
        "type": "句",
        "value": "用大牲，吉。",
        "children": [
          {
            "type": "注",
            "text": "全夫聚道，用大牲乃吉也。聚道不全，而用大牲，神不福也。"
          }
        ]
      },
      {
        "type": "句",
        "value": "利有攸往。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：萃，卦名也，又萃聚也，聚集之義也。能招民聚物，使物歸而聚己，故名為萃也。亨者，通也。擁隔不通，无由得聚，聚之為事，其道必通，故云萃亨。"
              },
              {
                "type": "句",
                "value": "王假有廟者，假，至也。天下崩離，則民怨神怒，雖復享祀，與无廟同。王至大聚之時，孝德乃洽，始可謂之有廟矣，故曰王假有廟。"
              },
              {
                "type": "句",
                "value": "「利見大人，亨，利貞」者，聚而无主，不散則亂。惟有大德之人，能弘正道，乃得常通而利正，故曰「利見大人，亨，利貞」也。"
              },
              {
                "type": "句",
                "value": "「用大牲，吉」者，大人為主，聚道乃全，以此而用大牲，神明降福，故曰「用大牲，吉」也。"
              }
            ]
          }
        ]
      },
      {
        "type": "句",
        "value": "「利有攸往」者，人聚神祐，何往不利？故曰「利有攸往」也。"
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：萃，聚也，順以說，剛中而應，故聚也。"
        },
        {
          "type": "句",
          "value": "王假有廟，致孝享也。利見大人亨，聚以正也。用大牲吉，利有攸往，順天命也。"
        },
        {
          "type": "句",
          "value": "觀其所聚，而天地萬物之情可見矣。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：萃，聚也。順以說，剛中而應，故聚也。",
          "children": [
            {
              "type": "注",
              "text": "但順而說，則邪佞之道也。剛而違於中應，則強亢之德也。何由得聚？順說而以剛為主，主剛而履中，履中以應，故得聚也。"
            }
          ]
        },
        {
          "type": "句",
          "value": "王假有廟，致孝享也。",
          "children": [
            {
              "type": "注",
              "text": "全聚，乃得致孝之亨也。"
            }
          ]
        },
        {
          "type": "句",
          "value": "利見大人，亨，聚以正也。",
          "children": [
            {
              "type": "注",
              "text": "大人，體中正者也。通聚以正，聚乃得全也。"
            }
          ]
        },
        {
          "type": "句",
          "value": "用大牲吉，利有攸往，順天命也。",
          "children": [
            {
              "type": "注",
              "text": "順以說而不捐剛，順天命者也。天德剛而不違中，順天則說，而以剛為主也。"
            }
          ]
        },
        {
          "type": "句",
          "value": "觀其所聚，而天地萬物之情可見矣。",
          "children": [
            {
              "type": "注",
              "text": "方以類聚，物以群分。情同而後乃聚，氣合而後乃群。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：萃，聚也。順以說，剛中而應，故聚也。",
          "children": [
            {
              "type": "注",
              "text": "萃之義，聚也。順以說，以卦才言也。上說而下順，為上以說道使民，而順於人心。下說上之政令而順從於上，既上下順說，又陽剛處中正之位，而下有應助，如此故能聚也。欲天下之萃才，非如是不能也。"
            }
          ]
        },
        {
          "type": "句",
          "value": "王假有廟，致孝享也；",
          "children": [
            {
              "type": "注",
              "text": "王者萃人心之道，至於建立宗廟，所以致其孝享之誠也。祭祀，人心之所自盡也，故萃天下之心者，无如孝享，王者萃天下之道，至於有廟，則其極也。"
            }
          ]
        },
        {
          "type": "句",
          "value": "利見大人，亨，聚以正也；",
          "children": [
            {
              "type": "注",
              "text": "萃之時，見大人則能亨，蓋聚以正道也。見大人則其聚以正道，得其正則能亨矣。萃不以正，其能亨乎！"
            }
          ]
        },
        {
          "type": "句",
          "value": "用大牲，吉，利有攸往，順天命也。",
          "children": [
            {
              "type": "注",
              "text": "用大牲，承上有廟之文。以享祀而言，凡事莫不如是，豐聚之時，交於物者當厚，稱其宜也。物聚而力贍，乃可以有為，故利有攸往，皆天理然也，故云順天命也。"
            }
          ]
        },
        {
          "type": "句",
          "value": "觀其所聚，而天地萬物之情可見矣。",
          "children": [
            {
              "type": "注",
              "text": "觀萃之理可以見天地萬物之情也。天地之化育，萬物之生成，凡有者皆聚也。有无動靜終始之理，聚散而已，故觀其所以聚，則天地萬物之情可見矣。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：萃，聚也。順以說，剛中而應，故聚也。",
          "children": [
            {
              "type": "注",
              "text": " 說，音悅。以卦德、卦體釋卦名義。"
            }
          ]
        },
        {
          "type": "句",
          "value": "王假有廟，致孝享也。利見大人，亨，聚以正也。用大牲吉，利有攸往，順天命也。",
          "children": [
            {
              "type": "注",
              "text": " 釋卦辭。"
            }
          ]
        },
        {
          "type": "句",
          "value": "觀其所聚，而天地萬物之情可見矣。",
          "children": [
            {
              "type": "注",
              "text": " 極言其理而贊之。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：萃，聚也。順以說，剛中而應，故聚也。",
          "children": [
            {
              "type": "注",
              "text": "但順而說，則邪佞之道也。剛而違於中應，則強亢之德也。何由得聚？順說而以剛為主，主剛而履中，履中以應，故得聚也。"
            }
          ]
        },
        {
          "type": "句",
          "value": "王假有廟，致孝享也。",
          "children": [
            {
              "type": "注",
              "text": "全聚乃得致孝之享也。"
            }
          ]
        },
        {
          "type": "句",
          "value": "利見大人，亨，聚以正也。",
          "children": [
            {
              "type": "注",
              "text": "大人，體中正者也。通聚以正，聚乃得全也。"
            }
          ]
        },
        {
          "type": "句",
          "value": "用大牲吉，利有攸往，順天命也。",
          "children": [
            {
              "type": "注",
              "text": "順以說而不損剛，順天命者也。天德剛而不違中，順天則說，而以剛為主也。"
            }
          ]
        },
        {
          "type": "句",
          "value": "觀其所聚，而天地萬物之情可見矣。",
          "children": [
            {
              "type": "注",
              "text": "方以類聚，物以群分，情同而後乃聚，氣合而後乃群。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：萃，聚者，訓，萃名也。順以說，剛中而應，故聚者，此就二體及九五之爻釋所以能聚也。若全用順說，則邪佞之道興；全用剛陽，而違於中應，則強亢之德著，何由得聚？今順以說，而剛為主，則非邪佞也。應不失中，則非偏亢也。如此方能聚物，故曰「順以說，剛中而應，故聚也」。"
                }
              ]
            }
          ]
        },
        {
          "type": "句",
          "value": "「王假有廟，致孝享也」者，享，獻也。聚道既全，可以至於有廟，設祭祀而致孝享也。"
        },
        {
          "type": "句",
          "value": "「利見大人，亨，聚以正也」者，釋聚所以利見大人，乃得通而利正者，良由大人有中正之德，能以正道通而化之，然後聚道得全，故曰聚以正也。"
        },
        {
          "type": "句",
          "value": "「用大牲，吉，利有攸往，順天命也」者，天之為德，剛不違中，今順以說，而以剛為主，是順天命也。動順天命，可以享於神明，无往不利，所以得用大牲，吉。利有攸往者，只為順天命也。"
        },
        {
          "type": "句",
          "value": "「觀其所聚，而天地萬物之情可見矣」者，此廣明萃義而歎美之也。凡物所以得聚者，由情同也。情志若乖，无由得聚，故觀其所聚，則天地萬物之情可見矣。"
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初六，有孚不終，乃亂乃萃。若號，一握為笑，勿恤，往无咎。",
            "children": [
              {
                "type": "释文",
                "text": "若號絕句，戶報反，馬鄭王肅王廙戶羔反。握，傅氏作渥。"
              },
              {
                "type": "集解",
                "list": [
                  {
                    "text": " 鄭康成曰：握讀為夫三為屋之屋。　蜀才同。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，有孚不終，乃亂乃萃。若號，一握為笑，勿恤。往无咎。",
            "children": [
              {
                "type": "注",
                "text": "有應在四，而三承之，心懷嫌疑，故有孚不終也。不能守道，以結至好，迷務競爭，故乃亂乃萃也。一握者，小之貌也。為笑者，懦劣之貌也。己為正配，三以近寵，若安夫卑退，謙以自牧，則勿恤而往无咎也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初六，有孚不終，乃亂乃萃，若號。一握為笑，勿恤，往，无咎。",
            "children": [
              {
                "type": "注",
                "text": "初與四為正應，本有孚以相從者也。然當萃時，三陰聚，處柔无守正之節，若捨正應而從其類，乃有孚而不終也。乃亂，惑亂其心也。乃萃，與其同類聚也。初若守正不從，號呼以求正應，則一握笑之矣。一握，俗語一團也，謂眾以為笑也。若能勿恤而往從剛陽之正應，則无過咎，不然則入小人之群矣。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初六，有孚不終，乃亂乃萃，若號，一握為笑，勿恤，往无咎。",
            "children": [
              {
                "type": "注",
                "text": " 號，平聲。初六，上應九四，而隔於二陰，當萃之時，不能自守，是有孚而不終，志亂而妄聚也。若呼號正應，則眾以為笑；但勿恤而往從正應，則无咎矣。戒占者當如是也。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初六，有孚不終，乃亂乃萃。若號一握為笑，勿恤，往无咎。",
            "children": [
              {
                "type": "注",
                "text": "有應在四而三承之，心懷嫌疑，故有孚不終也。不能守道，以結至好，迷務競爭，故乃亂乃萃也。一握者，小之貌也。為笑者，懦劣之貌也。己為正配，三以近寵，若安夫卑退，謙以自牧，則勿恤而往无咎也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，引吉，无咎。",
            "children": [
              {
                "type": "集解",
                "list": [
                  {
                    "text": "王肅曰：六二與九五相應，俱履貞正。引由迎也，為吉所迎，何咎之有。",
                    "book": "［舊唐書］"
                  }
                ]
              }
            ]
          },
          {
            "type": "句",
            "value": "孚乃利用禴。",
            "children": [
              {
                "type": "释文",
                "text": "禴，蜀才作躍，劉作。"
              },
              {
                "type": "集解",
                "list": [
                  {
                    "text": "馬融曰：禴，殷春祭名。　王肅同。　鄭康成曰：禴，夏祭名也。",
                    "book": "［并釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，引吉，无咎，孚乃利用禴。",
            "children": [
              {
                "type": "注",
                "text": "居萃之時，體柔當位。處坤之中，己獨處正，與眾相殊，異操而聚，民之多僻，獨正者危。未能變體以遠於害，故必見引，然後乃吉而无咎也。禴，殷春祭名也，四時祭之省者也。居聚之時，處於中正，而行以忠信，故可以省薄薦於鬼神也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，引吉，无咎，孚乃利用禴。",
            "children": [
              {
                "type": "注",
                "text": "初陰柔又非中正，恐不能終其孚，故因其才而為之戒。二雖陰柔而得中正，故雖戒而微辭。凡爻之辭，關得失二端者，為法為戒，亦各隨其才而設也。引吉无咎，引者，相牽也。人之交，相求則合，相待則離。二與五為正應，當萃者也。而相遠又在群陰之間，必相牽引則得其萃矣。五居尊位，有中正之德，二亦以中正之道往與之萃，乃君臣和合也，其所共致，豈可量也，是以吉而无咎也。无咎者，善補過也。二與五不相引，則過矣。孚乃利用禴，孚信之在中，誠之謂也。禴，祭之簡薄者也，菲薄而祭，不尚備物，直以誠意交於神明也。孚乃者，謂有其孚則可不用文飾，專以至誠交於上也。以禴言者，謂薦其誠而已。上下相聚而尚飾焉，是未誠也。蓋其中實者，不假飾於外，用禴之義也。孚信者，萃之本也。不獨君臣之聚，凡天下之聚，在誠而已。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，引吉，无咎，孚乃利用禴。",
            "children": [
              {
                "type": "注",
                "text": " 禴，羊略反。二應五而雜於二陰之間，必牽引以萃，乃吉而无咎。又二中正柔順，虛中以上應，九五剛健中正，誠實而下交。故卜祭者有其孚誠，則雖薄物，亦可以祭矣。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，引吉无咎，孚乃利用禴。",
            "children": [
              {
                "type": "注",
                "text": "居萃之時，體柔當位，處坤之中，己獨處正，與眾相殊，異操而聚，民之多僻，獨正者危。未能變體以遠於害，故必見引，然後乃吉而无咎也。禴，殷春祭名也，四時祭之省者也。居聚之時，處於中正，而行以忠信，故可以省薄薦於鬼神也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，萃如嗟如，无攸利，往无咎，小吝。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，萃如嗟如，无攸利。往无咎，小吝。",
            "children": [
              {
                "type": "注",
                "text": "履非其位，以比於四，四亦失位，不正相聚，相聚不正，患所生也。干人之應，害所起也，故「萃如嗟如，无攸利」也。上六亦无應而獨立，處極而憂危，思援而求朋，巽以待物者也。與其萃於不正，不若之於同志，故可以往而无咎也。二陰相合，猶不若一陰一陽之應，故有小吝也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，萃如嗟如，无攸利。往无咎，小吝。",
            "children": [
              {
                "type": "注",
                "text": "三陰柔不中正之人也，求萃於人，而人莫與，求四則非其正應，又非其類，是以不正，為四所棄也。與二，則二自以中正應五，是以不正為二所不與也。故欲萃如，則為人棄絕，而嗟如，不獲萃而嗟恨也。上下皆不與，无所利也，惟往而從上六，則得其萃，為无咎也。三與上雖非陰陽正應，然萃之時，以類相從，皆以柔居一體之上，又皆无與居相應之地，上復處說順之極，故得其萃而无咎也。易道變動无常，在人識之，然而小吝何也？三始求萃於四，與二不獲，而往從上六，人之動為如此，雖得所求，亦可小羞吝也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，萃如嗟如，无攸利，往无咎，小吝。",
            "children": [
              {
                "type": "注",
                "text": " 六三陰柔，不中不正，上无應與，欲求萃於近而不得，故嗟如而无所利，唯往從於上，可以无咎，然不得其萃。困然後往，復得陰極无位之爻，亦可小羞矣。戒占者當近捨不正之強援，而遠結正應之窮交，則无咎也。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，萃如，嗟如，无攸利。往无咎，小吝。",
            "children": [
              {
                "type": "注",
                "text": "履非其位，以比於四，四亦失位。不正相聚，相聚不正，患所生也。干人之應，害所起也，故「萃如嗟如，无攸利」也。上六亦无應而獨立，處極而憂危，思援而求朋，巽以待物者也。與其萃於不正，不若之於同志，故可以往而无咎也。二陰相合，猶不若一陰一陽之應*，故有小吝也。"
              }
            ]
          },
          {
            "type": "句",
            "value": "* 「應」原文誤作「至」。"
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "九四，大吉无咎。"
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，大吉，无咎。",
            "children": [
              {
                "type": "注",
                "text": "履非其位，而下據三陰，得其所據，失其所處。處聚之時，不正而據，故必大吉、立夫大功，然後无咎也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "九四，大吉，无咎。",
            "children": [
              {
                "type": "注",
                "text": "四當萃之時。上比九五之君，得君臣之聚也。下比下體群陰，得下民之聚也。得上下之聚，可謂善矣。然四以陽居陰，非正也，雖得上下之聚，必得大吉，然後為无咎也。大為周遍之義，无所不周，然後為大，无所不正，則為大吉。大吉則无咎也。夫上下之聚，固有不由正道而得者。非理枉道而得君者，自古多矣。非理枉道而得民者，蓋亦有焉，如齊之陳恒，魯之季氏是也。然得為大吉乎？得為无咎乎？故九四必能大吉，然後為无咎也。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，大吉，无咎。",
            "children": [
              {
                "type": "注",
                "text": " 上比九五，下比眾陰，得其萃矣。然以陽居陰不正，故戒占者必大吉，然後得无咎也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，大吉，无咎。",
            "children": [
              {
                "type": "注",
                "text": "履非其位而下據三陰，得其所據，失其所處。處聚之時，不正而據，故必大吉，立夫大功，然後无咎也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "九五，萃有位，无咎，匪孚。元永貞，悔亡。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "九五，萃有位，无咎，匪孚，元永貞，悔亡。",
            "children": [
              {
                "type": "注",
                "text": "處聚之時，最得盛位，故曰萃有位也。四專而據，己德不行，自守而已，故曰「无咎匪孚」。夫脩仁守正，久必悔消，故曰「元永貞，悔亡」。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "九五，萃有位，无咎。匪孚，元永貞，悔亡。",
            "children": [
              {
                "type": "注",
                "text": "九五居天下之尊，萃天下之眾，而君臨之，當正其位，修其德。以陽剛居尊位，稱其位矣，為有其位矣，得中正之道，无過咎也。如是而有不信而未歸者，則當自反以修其元永貞之德，則无思不服而悔亡矣。元永貞者，君之德民所歸也，故比天下之道與萃天下道，皆在此三者。王者既有其位，又有其德，中正无過咎，而天下尚有未信服歸附者，蓋其道未光大也，元永貞之道未至也。在修德以來，之如苗民逆命，帝乃誕敷文德，舜德非不至也，蓋有遠近昏明之異，故其歸有先後，既有未歸，則當修德也，所謂德元永貞之道也。元，首也，長也。為君德首出庶物，君長羣生，有尊大之義焉，有主統之義焉，而又恒永貞固，則通於神明，光於四海，无思不服矣。乃无匪孚，而其悔亡也。所謂悔志之未光，心之未慊也。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "九五，萃有位，无咎，匪孚，元永貞，悔亡。",
            "children": [
              {
                "type": "注",
                "text": " 九五剛陽中正，當萃之時而居尊，固无咎矣。若有未信，則亦脩其元永貞之德，而悔亡矣。戒占者當如是也。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "九五，萃有位，无咎，匪孚。元永貞，悔亡。"
          },
          {
            "type": "句",
            "value": "注ˋ云：處聚之時，最得盛位，故曰萃有位也。四專而據，己德不行，自守而已，故曰无咎匪孚。夫脩仁守正，久必悔消，故曰「元永貞，悔亡」。"
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六，齎咨涕洟，无咎。",
            "children": [
              {
                "type": "释文",
                "text": "齎，徐將池反，王肅將啼反。咨，音諮，右將利反。涕，徐音體。洟，他麗反，又音夷。"
              },
              {
                "type": "集解",
                "list": [
                  {
                    "text": " 馬融曰：齎咨，悲聲怨聲。",
                    "book": "［釋文］"
                  },
                  {
                    "text": "　鄭康成曰：齎咨，嗟嘆之辭也。自目曰涕，自鼻曰洟。",
                    "book": "［同］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，齎咨涕洟，无咎。",
            "children": [
              {
                "type": "注",
                "text": "處聚之時，居於上極，五非所乘，內无應援。處上獨立，近遠无助，危莫甚焉。齎咨，嗟歎之辭也。若能知危之至，懼禍之深，憂病之甚，至于涕洟，不敢自安，亦眾所不害，故得无咎也 。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六，齎*咨涕洟，无咎。",
            "children": [
              {
                "type": "注",
                "text": "六說之主，陰柔小人說高位而處之，天下孰肯與也。求萃而人莫之與，其窮至於齎咨而涕洟也。齎咨，咨嗟也。人之絕之，由己自取，又將誰咨？為人惡絕，不知所為，則隕穫而至嗟涕，真小人之情狀也。"
              },
              {
                "type": "注",
                "text": "*註：齎，ㄐㄧ，悲傷嘆息。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，齎咨涕洟，无咎。",
            "children": [
              {
                "type": "注",
                "text": " 齎，音咨，又，將啼反。洟，音夷。《象》同。處萃之終，陰柔无位，求萃不得，故戒占者必如是，而後可以无咎也。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，齎咨涕洟，无咎。",
            "children": [
              {
                "type": "注",
                "text": "處聚之時，居於上極，五非所乘，內无應援。處上獨立，近遠无助，危莫甚焉。齎咨，嗟歎之辭也。若能知危之至，懼禍之深，憂病之甚，至於涕洟，不敢自安，亦眾所不害，故得无咎也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：澤上於地，萃。君子以除戎器，戒不虞。",
          "children": [
            {
              "type": "释文",
              "text": "除，本亦作儲，又作治，荀作慮。"
            },
            {
              "type": "集解",
              "list": [
                {
                  "text": "鄭康成曰：除，除去也。",
                  "book": "［釋文］"
                },
                {
                  "text": "　王肅姚信陸績曰：除猶修治也。　蜀才曰：除去戎器，修行文德也。",
                  "book": "［并同］"
                }
              ]
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：澤上於地，萃。君子以除戎器，戒不虞。",
          "children": [
            {
              "type": "注",
              "text": "聚而无防，則眾生心。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：澤上于地，萃，君子以除戎器，戒不虞。",
          "children": [
            {
              "type": "注",
              "text": "澤上于地為萃聚之象，君子觀萃象以除治戎器，用戒備於不虞。凡物之萃，則有不虞度之事，故眾聚則有爭，物聚則有奪。大率既眾，則多故矣。故觀萃象而戒也。除，謂簡治也，去弊惡也。除而聚之，所以戒不虞也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：澤上於地，萃，君子以除戎器，戒不虞。",
          "children": [
            {
              "type": "注",
              "text": " 上，時掌反。除者，脩而聚之之謂。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：澤上於地，萃。君子以除戎器，戒不虞。",
          "children": [
            {
              "type": "注",
              "text": "聚而无防，則眾生心。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：澤上於地，則水潦聚，故曰「澤上於地，萃」也。除者，治也。人既聚會，不可无防備。故君子於此之時，脩治戎器以戒備不虞也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：乃亂乃萃，其志亂也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：乃亂乃萃，其志亂也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：乃亂乃萃，其志亂也。",
            "children": [
              {
                "type": "注",
                "text": "其心志為同類所惑亂，故乃萃於群陰也。不能固其守，則為小人所惑亂而失其正矣。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：乃亂乃萃，其志亂也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：乃亂乃萃，其志亂也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「有孚不終，乃亂乃萃」者，初六有應在四，而三承之。萃聚之時，貴於近合，見三承四，疑四與三，始以中應相信，末以他意相阻，故曰有孚不終也。既心懷嫌疑，則情志迷亂*，奔馳而行，萃不以禮，故曰乃亂乃萃。一握者，小之貌也，自比一握之間，言至小也。為笑者，非嚴毅之容，言懦劣也。己為正配，三以近寵。若自號比為一握之小，執其謙退之容，不與物爭，則不憂於三，往必得合而无咎矣，故曰「若號一握為笑，勿恤，往无咎」也。"
                  }
                ]
              }
            ]
          },
          {
            "type": "句",
            "value": "* 「情志迷亂」或做「情意迷亂」。"
          },
          {
            "type": "句",
            "value": "《象》曰「其志亂」者，只謂*疑四與三，故志意迷亂也。"
          },
          {
            "type": "句",
            "value": "* 「謂」或作「為」。"
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：引吉无咎，中未變也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：引吉无咎，中未變也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：引吉无咎，中未變也。",
            "children": [
              {
                "type": "注",
                "text": "萃之時，以得聚為吉，故九四為得上下之萃。二與五雖正應，然異處有間，乃當萃而未合者也，故能相引而萃，則吉而无咎，以其有中正之德，未遽至改變也，變則不相引矣。或曰：二既有中正之德，而《象》云「未變」，辭若不足，何也？曰：羣陰比處，乃其類聚方萃之時，居其間能自守不變，遠須正應剛立者能之。二陰柔之才，以其有中正之德，可覬其未至於變耳，故象舍其義以存戒也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：引吉，无咎，中未變也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：引吉无咎，中未變也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「引吉无咎」者，萃之為體，貴相從就，聚道乃成。今六二以陰居陰，復在坤體，志於靜退，則是守中未變，不欲相就者也。乖眾違時則致危害，故須牽引乃得吉而无咎也，故曰引吉无咎。「孚乃利用禴」者，禴，殷春祭之名也。四時之祭最薄者也。雖乖於眾，志須牽引。然居中得正，忠信而行，故可以省薄薦於鬼神也，故曰孚乃利用禴。"
                  }
                ]
              }
            ]
          },
          {
            "type": "句",
            "value": "《象》曰「中未變也」者，釋其所以須引乃吉，良由居中未變。"
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：往无咎，上巽也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：往无咎，上巽也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：往无咎，上巽也。",
            "children": [
              {
                "type": "注",
                "text": "上居柔說之極，三往而无咎者，上六巽順而受之也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：往无咎，上巽也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：往无咎，上巽也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：居萃之時，履非其位，以比於四，四亦失位。不正相聚，相聚不正，患所生也。干人之應，害所起也，故曰「萃如，嗟如，无攸利」也。「往无咎，小吝」者，上六亦无應而獨立，處極而憂危，思援而求朋，巽以待物者也。與其萃於不正，不若之於同志，故可往而无咎。但以上六是陰，己又是陰，以二陰相合，猶不若一陰一陽之應，故有小吝也。"
                  }
                ]
              }
            ]
          },
          {
            "type": "句",
            "value": "《象》曰「往无咎，上巽也」者，以上體柔巽，以求其朋，故三可以往而无咎也。"
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：大吉无咎，位不當也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：大吉无咎，位不當也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：大吉无咎，位不當也。",
            "children": [
              {
                "type": "注",
                "text": "以其位之不當，疑其所為未能盡善，故云必得大吉，然後為无咎也。非盡善，安得為大吉乎？"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：大吉，无咎，位不當也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：大吉无咎，位不當也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「大吉无咎」者，以陽處陰，明履非其位，又下據三陰，得其所據，失其所處。處聚之時，不正而據，是其凶也。若以萃之時，立夫大功，獲其大吉，乃得无咎，故曰大吉无咎。"
                  }
                ]
              }
            ]
          },
          {
            "type": "句",
            "value": "《象》曰「位不當」者，謂以陽居陰也。"
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：萃有位，志未光也。",
            "children": [
              {
                "type": "释文",
                "text": "未光也，一本作志未光也。"
              }
            ]
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：萃有位，志未光也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：萃有位，志未光也。",
            "children": [
              {
                "type": "注",
                "text": "象舉爻上句。王者之志，必欲誠信者，於天下有感必通，含生之類，莫不懷歸。若尚有匪孚，是其志之未光大也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：萃有位，志未光也。",
            "children": [
              {
                "type": "注",
                "text": " 未光，謂匪孚。"
              }
            ]
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：萃有位，志未光也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「萃有位，无咎，匪孚。元永貞，悔亡」者，九五處聚之時，最得盛位，故曰萃有位也。既得盛位，所以无咎。匪孚者，良由四專而據，己德化不行，信不孚物，自守而已，故曰「无咎，匪孚」。若能修夫大德，久行其正，則其悔可消，故曰「元永貞，悔亡」。"
                  }
                ]
              }
            ]
          },
          {
            "type": "句",
            "value": "《象》曰「志未光也」者，雖有盛位，然德未行，久乃悔亡。今時志意未光大也。"
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：齎咨涕洟，未安上也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：齎咨涕洟，未安上也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：齎咨涕洟，未安上也。",
            "children": [
              {
                "type": "注",
                "text": "小人所處，常失其宜，既貪而從欲，不能自擇安地，至於窮困，則顛沛不知所為。六之涕洟，蓋不安於處上也。君子慎其所處，非義不居，不幸而有危困，則泰然自安，不以累其心。小人居不擇安，常履非據，及其窮迫，則隕穫躁橈，甚至涕洟，為可羞也。未者，非遽之辭，猶俗云「未便」也。未便能安於上也。陰而居上，孤處无與，既非其據，豈能安乎。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：齎咨涕洟，未安上也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：齎咨涕洟，未安上也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：齎咨者，居萃之時，最處上極，五非所乘，內又无應，處上獨立，无其援助，危亡之甚，居不獲安，故齎咨而嗟歎也。若能知有危亡，懼害之深，憂危之甚，至於涕洟滂沱，如此居不獲安，方得眾所不害，故无咎矣。自目出曰涕，自鼻出曰洟。"
                  }
                ]
              }
            ]
          },
          {
            "type": "句",
            "value": "《象》曰「未安上」者，未敢安居，其上所乘也。"
          }
        ]
      }
    }
  ],
  "guazhu": [
    [
      {
        "type": "注",
        "text": "萃，《序卦》：姤者，遇也。物相遇而后聚，故受之以萃。萃者，聚也。物相會遇則成群，萃所以次姤也。為卦兌上坤下，澤上於地，水之聚也，故為萃。不言澤在地上，而云澤上于地，言上于地則為方聚之義也。"
      }
    ]
  ]
}