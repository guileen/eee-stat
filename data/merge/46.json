{
  "name": "升",
  "down": "巽",
  "up": "坤",
  "guaci": {
    "jijie": [
      {
        "type": "句",
        "value": "升，",
        "children": [
          {
            "type": "释文",
            "text": "升，鄭本作昇。"
          },
          {
            "type": "集解",
            "list": [
              {
                "text": " 馬融曰：升，高也。",
                "book": "［釋文］"
              }
            ]
          }
        ]
      },
      {
        "type": "句",
        "value": "元亨。",
        "children": [
          {
            "type": "集解",
            "list": [
              {
                "text": "褚氏曰：猶人日思善道，進而不已，其德日新，故能亨也。",
                "book": "［口訣義］"
              }
            ]
          }
        ]
      },
      {
        "type": "句",
        "value": "用見大人，勿恤。",
        "children": [
          {
            "type": "释文",
            "text": "用見，本或作利見。"
          }
        ]
      },
      {
        "type": "句",
        "value": "南征吉。"
      }
    ],
    "wangzhu": [
      {
        "type": "句",
        "value": "升，元亨。用見大人，勿恤。",
        "children": [
          {
            "type": "注",
            "text": "巽順可以升，陽爻不當尊位，无嚴剛之正，則未免於憂；故用見大人，乃勿恤也。"
          }
        ]
      },
      {
        "type": "句",
        "value": "南征吉。",
        "children": [
          {
            "type": "注",
            "text": "以柔之南，則麗乎大明也。"
          }
        ]
      }
    ],
    "ycz": [
      {
        "type": "句",
        "value": "升，元亨。用見大人，勿恤，南征吉。 ",
        "children": [
          {
            "type": "注",
            "text": "升者進而上也，升進則有亨義，而以卦才之善，故元亨也。用此道以見大人，不假憂恤，前進則吉也。南征，前進也。 "
          }
        ]
      }
    ],
    "zx": [
      {
        "type": "句",
        "value": " 升，元亨，用見大人，勿恤，南征吉。",
        "children": [
          {
            "type": "注",
            "text": " 升，進而上也。卦自解來，柔上居四，內巽外順，九二剛中而五應之，是以其占如此。南征，前進也。"
          }
        ]
      }
    ],
    "zhengyi": [
      {
        "type": "句",
        "value": "升，元亨，用見大人，勿恤。",
        "children": [
          {
            "type": "注",
            "text": "巽順可以升，陽爻不當尊位，无嚴剛之正，則未免於憂，故用見大人，乃勿恤也。"
          }
        ]
      },
      {
        "type": "句",
        "value": "南征吉。",
        "children": [
          {
            "type": "注",
            "text": "以柔之南，則麗乎大明也。"
          },
          {
            "type": "疏",
            "lines": [
              {
                "type": "句",
                "value": "疏　正義曰：「升，元亨」者，升，卦名也。升者，登上之義，升而得大通，故曰「升，元亨」也。「用見大人，勿恤」者，升者，登也。陽爻不當尊位，无剛嚴之正，則未免於憂，故用見大德之人，然後乃得无憂恤，故曰「用見大人，勿恤」。"
              },
              {
                "type": "句",
                "value": "「南征吉」者，非直須見大德之人，復宜適明陽之地。若以陰之陰，彌足其闇也。南是明陽之方，故云南征吉也。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：柔以時升，"
        },
        {
          "type": "句",
          "value": "巽而順，剛中而應，是以大亨。"
        },
        {
          "type": "句",
          "value": "用見大人勿恤，有慶也。南征吉，志行也。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：柔以時升，",
          "children": [
            {
              "type": "注",
              "text": "柔以其時，乃得升也。"
            }
          ]
        },
        {
          "type": "句",
          "value": "巽而順，剛中而應，是以大亨。",
          "children": [
            {
              "type": "注",
              "text": "純柔則不能自升，剛亢則物不從。既以時升，又巽而順，剛中而應，以此而升，故得大亨。"
            }
          ]
        },
        {
          "type": "句",
          "value": "用見大人，勿恤；有慶也。南征吉，志行也。",
          "children": [
            {
              "type": "注",
              "text": "巽順以升，至于大明，志行之謂也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "《彖》曰：柔以時升，巽而順，剛中而應，是以大亨。",
          "children": [
            {
              "type": "注",
              "text": "以二體言。柔升，謂坤上行也。巽既體卑而就下，坤乃順時而上，升以時也，謂時當升也。柔既上而成升，則下巽而上順，以巽順之道升，可謂時矣。二以剛中之道應於五，五以中順之德應於二，能巽而順其升，以時，是以元亨也。《彖》文誤作大亨，解在大有卦。 "
            }
          ]
        },
        {
          "type": "句",
          "value": "用見大人，勿恤，有慶也。",
          "children": [
            {
              "type": "注",
              "text": "凡升之道，必由大人。升於位則由王公，升於道則由聖賢。用巽順剛中之道，以見大人，必遂其升。勿恤，不憂其不遂也。遂其升則己之福慶，而福慶及物也。  "
            }
          ]
        },
        {
          "type": "句",
          "value": "南征吉，志行也。",
          "children": [
            {
              "type": "注",
              "text": "南，人之所向。南征，謂前進也。前進則遂其升而得行其志，是以吉也。 "
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：柔以時升，",
          "children": [
            {
              "type": "注",
              "text": " 以卦變釋卦名。"
            }
          ]
        },
        {
          "type": "句",
          "value": "巽而順，剛中而應，是以大亨。",
          "children": [
            {
              "type": "注",
              "text": " 以卦德、卦體釋卦辭。"
            }
          ]
        },
        {
          "type": "句",
          "value": "用見大人，勿恤，有慶也。南征吉，志行也。"
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：柔以時升。",
          "children": [
            {
              "type": "注",
              "text": "柔以其時，乃得升也。"
            }
          ]
        },
        {
          "type": "句",
          "value": "巽而順，剛中而應，是以大亨。",
          "children": [
            {
              "type": "注",
              "text": "純柔則不能自升，剛亢則物不從。既以時升，又巽而順，剛中而應，以此而升，故得大亨。"
            }
          ]
        },
        {
          "type": "句",
          "value": "用見大人，勿恤，有慶也。南征吉，志行也。",
          "children": [
            {
              "type": "注",
              "text": "巽順以升，至于大明，志行之謂也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「柔以時升」者，升之為義，自下升高，故就六五居尊，以釋名升之意。六五以陰柔之質，超升貴位，若不得時，則不能升耳，故曰柔以時升也。"
                },
                {
                  "type": "句",
                  "value": "「巽而順，剛中而應，是以大亨」者，此就二體及九二之爻，釋元亨之德也。「純柔則不能自升，剛亢則物所不從」。卦體既巽且順，爻又剛中而應於五，有此眾德，故得元亨。"
                },
                {
                  "type": "句",
                  "value": "「用見大人，勿恤有慶」者，以大通之德，用見大人，不憂否塞，必致慶善，故曰有慶也。「南征吉，志行」者，之於闇昧，則非其本志。今以柔順而升大明，其志得行也。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初六，允升，大吉。",
            "children": [
              {
                "type": "释文",
                "text": "《說文》引作升，與施易同。"
              },
              {
                "type": "集解",
                "list": [
                  {
                    "text": " 施犨曰：，進也。",
                    "book": "［漢上傳］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，允升，大吉。",
            "children": [
              {
                "type": "注",
                "text": "允，當也。巽卦三爻皆升者也。雖无其應，處升之初，與九二九三合志俱升。當升之時，升必大得，是以大吉也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初六，允升，大吉。",
            "children": [
              {
                "type": "注",
                "text": "初以柔居巽體之下，又巽之主，上承於九二之剛，巽之至者也。二以剛中之德，上應於君，當升之任者也。允者，信從也。初之柔巽，唯信從於二，信二而從之同升，乃大吉也。二以德言，則剛中；以力言，則當任。初之陰柔又无應援，不能自升，從於剛中之賢以進，是由剛中之道也，吉孰大焉。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初六，允升，大吉。",
            "children": [
              {
                "type": "注",
                "text": " 初以柔順居下，巽之主也。當升之時，巽於二陽，占者如之，則信能升而大吉矣。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初六，允升，大吉。",
            "children": [
              {
                "type": "注",
                "text": "允，當也。巽卦三爻，皆升者也。雖无其應，處升之初，與九二、九三合志俱升。當升之時，升必大得，是以大吉也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，孚乃利用禴，无咎。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "九二，孚，乃利用禴，无咎。",
            "children": [
              {
                "type": "注",
                "text": "與五為應，往必見任。體夫剛德，進不求寵，閑邪存誠，志在大業，故乃利用納約于神明矣。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二，孚乃利用禴，无咎。",
            "children": [
              {
                "type": "注",
                "text": "二陽剛而在下，五陰柔而居上。夫以剛而事柔，以陽而從陰，雖有時而然，非順道也。以暗而臨明，以剛而事弱，若黽勉於事勢，非誠服也。上下之交不以誠，其可久乎？其可以有為乎？五雖陰柔，然居尊位。二雖剛陽，事上者也，當內存至誠，不假文飾於外，誠積於中，則自不事外飾，故曰｢利用禴｣，謂尚誠敬也。自古剛強之臣，事柔弱之君，未有不為矯飾者也。禴，祭之簡質者也。云｢浮乃｣謂既孚乃宜不用文飾，專以其誠感過於上也。如是則得无咎。以剛強之臣而事柔弱之君，又當升之時，非誠意相交，其能免於咎乎？"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "九二，孚乃利用禴，无咎。",
            "children": [
              {
                "type": "注",
                "text": " 義見《萃》卦。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，孚乃利用禴，无咎。",
            "children": [
              {
                "type": "注",
                "text": "與五為應，往必見任。體夫剛德，進不求寵，閑邪存誠，志在大業，故乃利用納約于神明矣。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "九三，升虛邑。",
            "children": [
              {
                "type": "释文",
                "text": "虛如字，空也，徐去餘反。"
              },
              {
                "type": "集解",
                "list": [
                  {
                    "text": "馬融曰：虛，邱也。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "九三，升虛邑。",
            "children": [
              {
                "type": "注",
                "text": "履得其位，以陽升陰，以斯而舉，莫之違距，故若升虛邑也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "九三，升虛邑。",
            "children": [
              {
                "type": "注",
                "text": "三以陽剛之才，正而且巽，上皆順之，復有援應，以是而升，如入无人之邑，孰禦哉。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "九三，升虛邑。",
            "children": [
              {
                "type": "注",
                "text": " 陽實陰虛，而坤有國邑之象。九三，以陽剛當升時，而進臨於坤，故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "九三，升虛邑。",
            "children": [
              {
                "type": "注",
                "text": "履得其位，以陽升陰，以斯而舉，莫之違距，故若升虛邑也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，王用亨于岐山，吉无咎。",
            "children": [
              {
                "type": "释文",
                "text": "亨，許庚反，通也。馬鄭陸王肅許兩反。岐，其宜反，或祁支反。"
              },
              {
                "type": "集解",
                "list": [
                  {
                    "text": "馬融曰：亨，祭也。",
                    "book": "［釋文］"
                  },
                  {
                    "text": "　鄭康成曰：亨，獻也。",
                    "book": "［同］"
                  },
                  {
                    "text": "　陸希聲曰：升之六二，柔以時升，太王之德。隨之上六，天下悅隨，文王之德。太王在岐，直曰岐山。武王在鎬， 故曰西山。",
                    "book": "［撮要］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，王用亨于岐山。吉，无咎。",
            "children": [
              {
                "type": "注",
                "text": "處升之際，下升而進，可納而不可距也。距下之進，攘來自專，則殃咎至焉。若能不距而納，順物之情，以通庶志，則得吉而无咎矣。岐山之會，順事之情，无不納也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四，王用亨于岐山，吉，无咎。",
            "children": [
              {
                "type": "注",
                "text": "四柔順之才，上順君之升，下順下之進，己則止其所焉。以陰居柔，陰而在下，止其所也。昔者，文王之居岐山之下，上順天子而欲致之有道，下順天下之賢而使之升進，己則柔順謙恭不出其位。至德如此，周之王業用是而亨也。四能如是，則亨而吉且无咎矣。四之才固自善矣，復有无咎之辭，何也？曰：四之才雖善，而其位當戒也。居近君之位，在升之時，不可復升，升則凶咎可知，故云，如文王則吉而无咎也。然處大臣之位，不得无事。於升當上升其君之道，下升天下之賢，己則止其分焉。分雖當止而德則當升也，道則當亨也。盡斯道者，其唯文王乎。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，王用亨于岐山，吉，无咎。",
            "children": [
              {
                "type": "注",
                "text": " 義見《隨》卦。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，王用亨於岐山，吉，无咎。",
            "children": [
              {
                "type": "注",
                "text": "處升之際，下升而進，可納而不可距也。距下之進，攘來自專，則殃咎至焉。若能不距而納，順物之情，以通庶志，則得吉而无咎矣。岐山之會，順事之情，无不納也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，貞吉，升階。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，貞吉，升階。",
            "children": [
              {
                "type": "注",
                "text": "升得尊位，體柔而應，納而不距，任而不專，故得貞吉，升階而尊也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，貞吉，升階。",
            "children": [
              {
                "type": "注",
                "text": "五以下有剛中之應，故能居尊位而吉。然質本陰柔，必守貞固乃得其吉也。若不能貞固，則信賢不篤，任賢不終，安能吉也。階所由而升也，任剛中之賢，輔之而升，猶登進自階，言有由而易也。指言九二正應，然在下之賢皆用升之階也。能用賢則彙升矣。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，貞吉，升階。",
            "children": [
              {
                "type": "注",
                "text": " 以陰居陽，當升而居尊位，必能正固，則可以得吉而升階矣。階，升之易者。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，貞吉，升階。"
          },
          {
            "type": "句",
            "value": " 注云：升得尊位，體柔而應，納而不距，任而不專，故得貞吉，升階而尊也。"
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六，冥升，利于不息之貞。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，冥升，利于不息之貞。",
            "children": [
              {
                "type": "注",
                "text": "處升之極，進而不息者也。進而不息，故雖冥猶升也。故施於不息之正則可，用於為物之主則喪矣。終於不息，消之道也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六，冥升，利于不息之貞。",
            "children": [
              {
                "type": "注",
                "text": "六以陰居升之極，昏冥於升，知進而不知止者也，其為不明甚矣。然求升不已之心，有時而用，於貞正而當不息之事則為宜矣。君子於貞正之德，終日乾乾，自強不息，如上六不已之心，用之於此則利也。以小人貪求无已之心，移於進德，則何善如之。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，冥升，利于不息之貞。",
            "children": [
              {
                "type": "注",
                "text": " 以陰居升極，昏冥不已者也。占者遇此，无適而利，但可反其不已於外之心，施之於不息之正而已。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，冥升，利于不息之貞。",
            "children": [
              {
                "type": "注",
                "text": "處升之極，進而不息者也。進而不息，故雖冥猶升也。故施於不息之正則可，用於為物之主則喪矣。終於不息，消之道也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：地中生木，升。君子以順德，積小以成高大。",
          "children": [
            {
              "type": "释文",
              "text": "順如字，王肅同，本又作慎，師同。姚本德作得。以高大，本或作以成高大。　［按］史徵本作成高大。"
            },
            {
              "type": "集解",
              "list": [
                {
                  "text": "何妥曰：君子謹習為先，修習道德，積其微小以至高大。",
                  "book": "［口訣義］"
                },
                {
                  "text": "　史徵曰：案：此義順字恐當為慎也。",
                  "book": "［同］"
                }
              ]
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：地中生木，升；君子以順德，積小以高大。"
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "《象》曰：地中生木，升。君子以順德，積小以高大。",
          "children": [
            {
              "type": "注",
              "text": "木生地中，長而上升，為升之象。君子觀生之象，以順修其德，積累微小以至高大也，順則可進，逆乃退也。萬物之進皆以順道也，善不積不足以成名，學業之充實，道德之崇高，皆由積累而至。積小所以成高大，升之義也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：地中生木，升，君子以順德，積小以高大。",
          "children": [
            {
              "type": "注",
              "text": " 王肅本順作慎。今按他書引此，亦多作慎，意尤明白，蓋古字通用也。說見上篇《蒙》卦。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：地中生木，升。君子以順德，積小以高大。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「地中生木，升」者，地中生木，始於細微，以至高大，故為升象也。「君子以順德，積小以高大」者，地中生木，始於毫末，終至合抱。君子象之，以順行其德，積其小善，以成大名，故《繫辭》云「善不積不足以成名」是也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：允升大吉，上合志也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：允升大吉，上合志也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "《象》曰：允升大吉，上合志也。",
            "children": [
              {
                "type": "注",
                "text": "與在上者合志，同升也。上謂九二，從二而升，乃與二同志也。能信從剛中之賢，所以大吉。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：允升，大吉，上合志也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：允升大吉，上合志也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「允升，大吉」者，允，當也。巽卦三爻，皆應升上，而二、三有應於五、六，升之不疑。惟初无應於上，恐不得升。當二、三升時，與之俱升，必大得矣，故曰「允升大吉」也。"
                  }
                ]
              }
            ]
          },
          {
            "type": "句",
            "value": "《象》曰「上合志」者，上謂二、三也，與之合志俱升，乃得大吉也。"
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：九二之孚，有喜也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：九二之孚，有喜也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "《象》曰：九二之孚，有喜也。",
            "children": [
              {
                "type": "注",
                "text": "二能以孚誠事上，則不唯為臣之道无咎而已，可以行剛中之道，澤及天下，是有喜也。凡象言有慶者，如是，則有慶福及於物也。言有喜者，事既善而又有可喜也，如大畜｢童牛之牿，元吉｣，象云有喜。蓋牿於童則易，又免強制之難，是有可喜也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：九二之孚，有喜也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：九二之孚，有喜也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「孚乃利用禴，无咎」者，九二與五為應，往升於五，必見信任，故曰孚。二體剛德，而履乎中，進不求寵，志在大業，用心如此，乃可薦其省約於神明而无咎也，故曰「孚乃利用禴，无咎」。"
                  }
                ]
              }
            ]
          },
          {
            "type": "句",
            "value": "《象》曰「有喜也」者，上升則為君所任，薦約則為神所享。斯之為喜，不亦宜乎？"
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：升虛邑，无所疑也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：升虛邑，无所疑也。",
            "children": [
              {
                "type": "注",
                "text": "往必得也。"
              }
            ]
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "《象》曰：升虛邑，无所疑也。",
            "children": [
              {
                "type": "注",
                "text": "入无人之邑，其進无疑阻也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：升虛邑，无所疑也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：升虛邑，无所疑也。",
            "children": [
              {
                "type": "注",
                "text": "往必得也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「升虛邑」者，九三履得其位，升於上六，上六體是陰柔，不距於己，若升空虛之邑也。"
                  }
                ]
              }
            ]
          },
          {
            "type": "句",
            "value": "《象》曰「无所疑」者，往必得邑，何所疑乎？"
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：王用亨於岐山，順事也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：王用亨于岐山，順事也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "《象》曰：王用亨于岐山，順事也。",
            "children": [
              {
                "type": "注",
                "text": "四居近君之位而當升時，得吉而无咎者，以其有順德也。以柔居坤，順之至也。文王之亨于岐山，亦以順時而已。上順於上，下順乎下，己順處其義，故云：順事也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：王用亨于岐山，順事也。",
            "children": [
              {
                "type": "注",
                "text": " 以順而升，登祭于山之象。"
              }
            ]
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：王用亨於岐山，順事也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「王用亨於岐山」者，六四處升之際，下體三爻，皆來上升，可納而不可距，事同文王岐山之會，故曰「王用亨於岐山也」。吉无咎者，若能納而不距，順物之情，則得吉而无咎，故曰吉无咎也。"
                  }
                ]
              }
            ]
          },
          {
            "type": "句",
            "value": "《象》曰「順事」者，順物之情，而立功立事，故曰順事也。"
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：貞吉升階，大得志也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：貞吉升階，大得志也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "《象》曰：貞吉，升階，大得志也。",
            "children": [
              {
                "type": "注",
                "text": "倚任賢才而能貞固如是而升，可以致天下之大治，其志可大得也。君道之升，患无賢才之助爾，有助則猶自階而升也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：貞吉，升階，大得志也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：貞吉升階，大得志也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「貞吉，升階」者，六五以柔居尊位，納於九二，不自專權，故得「貞吉，升階」。保其尊貴而踐阼矣，故曰「貞吉，升階」也。"
                  }
                ]
              }
            ]
          },
          {
            "type": "句",
            "value": "《象》曰「大得志」者，居中而得其貞吉，處尊而保其升階，志大得矣，故曰大得志也。"
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：冥升在上，消不富也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：冥升在上，消不富也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "《象》曰：冥升在上，消不富也。",
            "children": [
              {
                "type": "注",
                "text": "昏冥於升，極上而不知已，唯有消亡，豈復有加益也。不富，无復增益也。升既極，則有退而无進也。"
              },
              {
                "type": "注",
                "text": "伊川易傳　卷三"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：冥升在上，消不富也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：冥升在上，消不富也。",
            "children": [
              {
                "type": "注",
                "text": "勞不可久也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：冥升者，冥猶昧也。處升之上，進而不已，則是雖冥猶升也，故曰冥升。「利于不息之貞」者，若冥升在上，陵物為主，則喪亡斯及；若絜己脩身，施於為政，則以不息為美，故曰「利于不息之貞」。"
                  },
                  {
                    "type": "句",
                    "value": "《象》曰「消不富」者，雖為政不息，交免危咎，然勞不可久，終致消衰，故曰消不富也。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "升，《序卦》：｢萃者聚也，聚而上者謂之升，故受之以升。｣物之積聚而益高大，聚而上也，故為升所以次於萃也。為卦坤上巽下，木在地下，為地中生木，木生地中，長而益高，為升之象也。 "
      }
    ]
  ]
}