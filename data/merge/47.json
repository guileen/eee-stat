{
  "name": "困",
  "down": "坎",
  "up": "兌",
  "guaci": {
    "jijie": [
      {
        "type": "句",
        "value": "困，亨，貞大人吉，无咎。有言不信。"
      }
    ],
    "wangzhu": [
      {
        "type": "句",
        "value": "困，亨。",
        "children": [
          {
            "type": "注",
            "text": "窮必通也，處窮而不能自通者，小人也。"
          }
        ]
      },
      {
        "type": "句",
        "value": "貞，大人吉，无咎。",
        "children": [
          {
            "type": "注",
            "text": "處困而得无咎，吉乃免也。"
          }
        ]
      },
      {
        "type": "句",
        "value": "有言不信。"
      }
    ],
    "ycz": [
      {
        "type": "句",
        "value": "困，亨，貞，大人吉，无咎。有言不信。",
        "children": [
          {
            "type": "注",
            "text": "如卦之才，則困而能亨，且得貞正，乃大人處困之道也，故能吉而无咎。大人處困，不唯其道自吉，樂天安命乃不失其吉也。況隨時善處，復有裕乎，有言不信，當困而言，人誰信之。 "
          }
        ]
      }
    ],
    "zx": [
      {
        "type": "句",
        "value": " 困，亨，貞，大人吉，无咎，有言不信。",
        "children": [
          {
            "type": "注",
            "text": " 困者，窮而不能自振之義。坎剛，為兌柔所揜，九二，為二陰所揜，四五，為上六所揜，所以為困。坎險、兌說，處險而說，是身雖困而道則亨也。二五剛中，又有大人之象，占者處困能亨，則得其正矣。非大人其孰能之？故曰貞。又曰大人者，明不正之小人不能當也。有言不信，又戒以當務晦默，不可尚口，益取困窮。"
          }
        ]
      }
    ],
    "zhengyi": [
      {
        "type": "句",
        "value": "困，亨。",
        "children": [
          {
            "type": "注",
            "text": "窮必通也。處窮而不能自通者，小人也。"
          }
        ]
      },
      {
        "type": "句",
        "value": "貞，大人吉，无咎。",
        "children": [
          {
            "type": "注",
            "text": "處困而得无咎，吉乃免也。"
          }
        ]
      },
      {
        "type": "句",
        "value": "有言不信。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：困者，窮厄委頓之名，道窮力竭，不能自濟，故名為困。亨者，卦德也。小人遭困，則窮斯濫矣。君子遇之，則不改其操。君子處困而不失其自通之道，故曰「困亨」也。"
              },
              {
                "type": "句",
                "value": "「貞，大人吉，无咎」者，處困而能自通，必是履正體大之人，能濟於困，然後得吉而无咎，故曰「貞，大人吉，无咎」也。"
              },
              {
                "type": "句",
                "value": "「有言不信」者，處困求濟，在於正身脩德。若巧言飾辭，人所不信，則其道彌窮，故誡之以有言不信也。 "
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：困，剛揜也。",
          "children": [
            {
              "type": "释文",
              "text": "揜，本又作掩，於檢反，李於範反，虞作弇。"
            }
          ]
        },
        {
          "type": "句",
          "value": "險以說，困而不失其所亨，其唯君子乎？貞大人吉，以剛中也。有言不信，尚口乃窮也。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：困，剛揜也。",
          "children": [
            {
              "type": "注",
              "text": "剛見揜於柔也。"
            }
          ]
        },
        {
          "type": "句",
          "value": "險以說，困而不失其所，亨。",
          "children": [
            {
              "type": "注",
              "text": "處險而不改其說，困而不失其所亨也。"
            }
          ]
        },
        {
          "type": "句",
          "value": "其唯君子乎！貞大人吉，以剛中也。",
          "children": [
            {
              "type": "注",
              "text": "處困而用剛，不失其中，履正而能體大者也。能正而不能大愽，未能濟困者也，故曰貞大人吉也。"
            }
          ]
        },
        {
          "type": "句",
          "value": "有言不信，尚口乃窮也。",
          "children": [
            {
              "type": "注",
              "text": "處困而言，不見信之時也。非行言之時，而欲用言以免，必窮者也。其吉在於貞大人，口何為乎？"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：困，剛揜*也。",
          "children": [
            {
              "type": "注",
              "text": "卦所以為困，以剛為柔所掩蔽也。陷於下而掩於上，所以困也。陷，亦揜也。剛陽君子而為陰柔小人所掩蔽，君子之道窒之時也。"
            },
            {
              "type": "注",
              "text": "註*揜：一ㄢˇ遮蔽"
            }
          ]
        },
        {
          "type": "句",
          "value": "險以說，困而不失其所亨，其唯君子乎。",
          "children": [
            {
              "type": "注",
              "text": "以卦才言處困之道也。險而上說，為處險而能說，雖在困窮艱險之中，樂天安義，自得其說樂也。時雖困也，處不失義，則其道自亨，困而不失其所亨也。能如是者，其唯君子乎。若時當困而反亨，雖亨乃其道之困也。君子，大人通稱。 "
            }
          ]
        },
        {
          "type": "句",
          "value": "貞大人吉，以剛中也；",
          "children": [
            {
              "type": "注",
              "text": "困而能貞，大人所以吉也。蓋其以剛中之道也。五與二是也。剛中則遇困，而失其正矣。 "
            }
          ]
        },
        {
          "type": "句",
          "value": "有言不信，尚口乃窮也。",
          "children": [
            {
              "type": "注",
              "text": "當困而言，人所不信，欲以口免困，乃所以致窮也。以以說處困，故有尚口之戒。 "
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：困，剛揜也。",
          "children": [
            {
              "type": "注",
              "text": " 以卦體釋卦名。"
            }
          ]
        },
        {
          "type": "句",
          "value": "險以說，困而不失其所亨，其唯君子乎。貞，大人吉，以剛中也。有言不信，尚口乃窮也。",
          "children": [
            {
              "type": "注",
              "text": " 說，音悅。以卦德、卦體釋卦辭。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：困，剛揜也。",
          "children": [
            {
              "type": "注",
              "text": "剛則揜於柔也。"
            }
          ]
        },
        {
          "type": "句",
          "value": "險以說，困而不失其所，亨。",
          "children": [
            {
              "type": "注",
              "text": "處險而不改其說，困而不失其所亨也。"
            }
          ]
        },
        {
          "type": "句",
          "value": "其唯君子乎！貞，大人吉，以剛中也。",
          "children": [
            {
              "type": "注",
              "text": "處困而用剛，不失其中，履正而能體大者也。能正而不能大愽，未能濟困者也，故曰「貞，大人吉」也。"
            }
          ]
        },
        {
          "type": "句",
          "value": "有言不信，尚口乃窮也。",
          "children": [
            {
              "type": "注",
              "text": "處困而言，不見信之時也。非行言之時，而欲用言以免，必窮者也。其吉在於貞大人，口何為乎？"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「困，剛揜」者，此就二體以釋卦名，兌陰卦為柔，坎陽卦為剛，坎在兌下，是剛見揜於柔也。剛應升進，今被柔揜，施之於人，其猶君子為小人所蔽以為困窮矣。"
                },
                {
                  "type": "句",
                  "value": "「險以說，困而不失其所，亨」者，此又就二體名訓以釋亨德也。坎險而兌說，所以困而能亨者，良由君子遇困，安其所遇，雖居險困之世，不失暢說之心，故曰「險以說，困而不失其所亨」也。"
                },
                {
                  "type": "句",
                  "value": "「其唯君子乎」者，結歎處困能通，非小人之事，惟君子能然也。「貞，大人吉，以剛中」者，此就二五之爻，釋貞大人之義。剛則正直，所以為貞，中而不偏，所以能大。若正而不大，未能濟困，處困能濟，濟乃得吉而无咎也，故曰「貞大人吉，以剛中」也。"
                },
                {
                  "type": "句",
                  "value": "「有言不信，尚口乃窮」者，處困求通，在於修德，非用言以免困。徒尚口說，更致困窮，故曰「尚口乃窮」也。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初六，臀困于株木。",
            "children": [
              {
                "type": "集解",
                "list": [
                  {
                    "text": " 陸希聲曰：坎於木為堅多心，株木之象。",
                    "book": "［會通］"
                  }
                ]
              }
            ]
          },
          {
            "type": "句",
            "value": "入于幽谷，三歲不覿。",
            "children": [
              {
                "type": "释文",
                "text": "谷，徐古木反。 "
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，臀困于株木，入于幽谷，三歲不覿。",
            "children": [
              {
                "type": "注",
                "text": "最處底下，沉滯卑困，居无所安，故曰臀困于株木也。欲之其應，二隔其路。居則困于株木，進不獲拯，必隱遯者也，故曰入于幽谷也。困之為道，不過數歲者也。以困而藏，困解乃出，故曰三歲不覿也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初六，臀困于株木，入于幽谷，三歲不覿*。",
            "children": [
              {
                "type": "注",
                "text": "六以陰柔處於至卑，又居坎險之下，在困不能自濟者也，必得在上剛明之人為援助，則可以濟其困矣。初與四為正應，九四以陽而居陰為不正，失剛而不中，又方困於陰揜，是惡能濟人之困，猶株木之下，不能蔭覆於物。株木，无枝葉之木也。四近君之位，在他卦不為无助，以居困而不能庇物，故為株木。臀，所以居也，臀困於株木，謂无所庇，而不得安其居。居安，則非困也。入于幽谷，陰柔之人，非能安其所遇，既不能免於困，則益迷暗妄動，入於深困。幽谷，深暗之所也。方益入於困，无自出之勢，故至於三歲不覿。終困者也。不覿，不遇其所亨也。"
              },
              {
                "type": "注",
                "text": "註* 覿：ㄉ一ˊ見也 "
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初六，臀困于株木，入于幽谷，三歲不覿。",
            "children": [
              {
                "type": "注",
                "text": " 臀，物之底也。困于株木，傷而不能安也。初六以陰柔處困之底，居暗之甚，故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初六，臀困于株木，入于幽谷，三歲不覿。",
            "children": [
              {
                "type": "注",
                "text": "最處底下，沈滯卑困，居无所安，故曰臀困於株木也。欲之其應，二隔其路，居則困于株木，進不獲拯，必隱遯者也，故曰「入于幽谷」也。困之為道，不過數歲者也。以困而藏，困解乃出，故曰三歲不覿也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，困于酒食，朱紱方來，",
            "children": [
              {
                "type": "集解",
                "list": [
                  {
                    "text": " 鄭康成曰：二據初，辰在未，未為土，此二為大夫有地之象。未上值天廚，酒食象。困于酒食者，采地薄，不足己用也。二與日為體離，為鎮霍。爻四為諸侯，有明德，受命當王者。離為火，火色赤，四爻辰在午時，離氣赤為朱是也。文王將王，天子制用朱韍。",
                    "book": "［儀禮疏］"
                  }
                ]
              }
            ]
          },
          {
            "type": "句",
            "value": "利用亨祀，征凶。无咎。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "九二，困于酒食，朱紱方來，利用享祀。征凶。无咎。",
            "children": [
              {
                "type": "注",
                "text": "以陽居陰，尚謙者也。居困之時，處得其中，體夫剛質，而用中履謙，應不在一，心无所私，盛莫先焉。夫謙以待物，物之所歸。剛以處險，難之所濟。履中則不失其宜，无應則心无私恃。以斯處困，物莫不至，不勝豐衍，故曰困于酒食，美之至矣。坎，北方之卦也。朱紱，南方之物也。處困以斯，能招異方者也，故曰朱紱方來也。豐衍盈盛，故曰利用亨祀。盈而又進，傾之道也，以此而征，凶誰咎乎？故曰征凶，无咎。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二，困于酒食，朱紱*方來，利用享祀，征凶，无咎。",
            "children": [
              {
                "type": "注",
                "text": "酒食，人所欲而所以施惠也。二以剛中之才而處困之時，君子安其所遇，雖窮戹險難，无所動其心，不恤其為困也。所困者，唯困於所欲耳，君子之所欲者，澤天下之民，濟天下之困也。二未得遂其欲，施其惠，故為困於酒食也。大人君子，懷其道而困於下，必得有道之君，求而用之，然後能施其所蘊。二以剛中之德困於下，上有九五剛中之君，道同德合，必來相求，故云朱紱方來。方來，方且來也。朱紱，王者之服，蔽膝也，以行來為義，故以蔽膝言之。利用亨祀，亨祀以至誠通神明也。在困之時，利用至誠如亨祀，然其德既誠，自能感通於上。自昔賢哲困於幽遠而德卒升，聞道卒為用者，惟自守至誠而已。征凶无咎，方困之時，若不至誠安處以俟命，往而求之，則犯難得凶，乃自取也，將誰咎乎。不度時而征，乃不安其所為困所動也。失剛中之德，自取凶悔，何所怨咎。諸卦二五以陰陽相應而吉，惟小畜與困乃戹於陰，故同道相求。小畜，陽為陰所畜；困，陽為陰所揜也。 "
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "九二，困于酒食，朱紱方來，利用亨祀，征凶，无咎。",
            "children": [
              {
                "type": "注",
                "text": " 紱，音弗。亨，讀作享。困于酒食，厭飫苦惱之意。酒食，人之所欲，然醉飽過宜，則是反為所困矣。朱紱方來，上應之也。九二有剛中之德，以處困時，雖无凶害，而反困於得其所欲之多，故其象如此。而其占利以享祀，若征行則非其時，故凶，而於義為无咎也。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，困于酒食，朱紱方來，利用享祀。征凶，无咎。",
            "children": [
              {
                "type": "注",
                "text": "以陽居陰，尚謙者也。居困之時，處得其中。體夫剛質，而用中履謙，應不在一，心无所私，盛莫先焉。夫謙以待物，物之所歸。剛以處險，難之所濟。履中則不失其宜，无應則心无私恃，以斯處困，物莫不至，不勝豐衍，故曰困于酒食，美之至矣。坎，北方之卦也。朱紱，南方之物也。處困以斯，能招異方者也，故曰朱紱方來也。豐衍盈盛，故利用享祀。盈而又進，傾之道也。以此而征，凶誰咎乎？故曰征凶无咎。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，困于石，據於蒺藜，入于其宮，不見其妻，凶。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，困于石，據于蒺蔾。入于其宮，不見其妻。凶！",
            "children": [
              {
                "type": "注",
                "text": "石之為物，堅而不納者也，謂四也。三以陰居陽，志武者也。四自納初，不受己者。二非所據，剛非所乘。上比困石，下據蒺藜，无應而入，焉得配偶？在困處斯，凶其宜也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，困于石，據于蒺蔾，入于其宮，不見其妻，凶。",
            "children": [
              {
                "type": "注",
                "text": "六三以陰柔不中正之質，處險極而用剛，居陽用剛也，不善處困之甚者也。石，堅重難勝之物。蒺藜，刺不可據之物。三以剛險而上進，則二陽在上，力不能勝，堅不可犯，益自困耳，困于石也。以不善之德，居九二剛中之上，其不安猶藉刺，據于蒺藜也。進退既皆益困，欲安其所，益不能矣。宮，其居所安也。妻，所安之主也。知進退之不可，而欲安其居，則失其所安矣。進退與處皆不可，唯死而已，其凶可知。《繫辭》曰：「非所困而困焉，名必辱。非所據而據焉，身必危。既辱且危，死期將至，妻可得見耶？」二陽不可犯也，而犯之，以取困，是非所困而困也。名辱，其事惡也。三在二上，固為據之，然茍能謙柔以下之，則无害矣。乃用剛險以乘之，則不安而取困，如據蒺藜也， 如是死其將至，所安之主可得見乎？"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，困于石，據于蒺藜，入于其宮，不見其妻，凶。",
            "children": [
              {
                "type": "注",
                "text": " 陰柔而不中正，故有此象，而其占則凶。石，指四，蒺藜，指二，宮，謂三，而妻，則六也。其義則《繫辭》備矣。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，困于石，據于蒺藜，入于其宮，不見其妻，凶。",
            "children": [
              {
                "type": "注",
                "text": "石之為物，堅而不納者也，謂四也。三以陰居陽，志武者也。四自納初，不受己者。二非所據，剛非所乘。上比困石，下據蒺藜，无應而入，焉得配偶？在困處斯，凶其宜也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "九四，來徐徐，困于金車，吝，有終。",
            "children": [
              {
                "type": "释文",
                "text": "徐徐，子夏作荼荼，翟同。荼音圖，金車本亦作金輿。"
              },
              {
                "type": "集解",
                "list": [
                  {
                    "text": " 《子夏傳》曰：荼荼，內不定之意。　翟元同。",
                    "book": "［釋文］"
                  },
                  {
                    "text": "　馬融曰：徐徐，安行貌。",
                    "book": "［同］"
                  },
                  {
                    "text": "　何氏曰：九二以剛德勝，故曰金車也。",
                    "book": "［疏］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，來徐徐，困于金車，吝，有終。",
            "children": [
              {
                "type": "注",
                "text": "金車，謂二也。二剛以載者也。故謂之金車。徐徐者，疑懼之辭也。志在於初，而隔於二，履不當位，威命不行。棄之則不能，欲往則畏二，故曰「來徐徐，困于金車」也。有應而不能濟之，故曰吝也。然以陽居陰，履謙之道，量力而處，不與二爭，雖不當位，物終與之，故曰有終也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "九四，來徐徐，困于金車。吝，有終。",
            "children": [
              {
                "type": "注",
                "text": "唯力不足，故困。亨困之道，必由援助。當困之時，上下相求，理當然也。四與初為正應，然四以不中正處困，其才不足以濟人之困。初比二，二有剛中之才，足以拯困，則宜為初所從矣。金，剛也。車，載物者也。二以剛在下載己，故謂之金車。四欲從初，而阻於二，故其來，遲疑而徐徐，是困于金車也。己之所應，疑其少己而之他，將從之則猶豫不敢遽前，豈不可羞吝乎！有終者，事之所歸者正也，初四正應，終必相從也。寒士之妻，弱國之臣，各安其正而已，茍擇勢而從，則惡之大者，不容於世矣。二與四皆以陽居陰，而二以剛中之才，所以能濟困也。居陰者，尚柔也。得中者，不失剛柔之宜也。 "
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，來徐徐，困于金車，吝，有終。",
            "children": [
              {
                "type": "注",
                "text": " 初六、九四之正應。九四，處位不當，不能濟物，而初六方困於下，又為九二所隔，故其象如此。然邪不勝正，故其占雖為可吝，而必有終也。金車為九二象，未詳。疑坎有輪象也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，來徐徐，困于金車。吝，有終。",
            "children": [
              {
                "type": "注",
                "text": "金車，謂二也。二剛以載者也，故謂之金車。徐徐者，疑懼之辭也。志在於初而隔於二，履不當位，威命不行。棄之則不能，欲往則畏二，故曰「來徐徐，困于金車」也。有應而不能濟之，故曰吝也。然以陽居陰，履謙之道，量力而處，不與二爭，雖不當位，物終與之，故曰有終也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "九五，劓刖，困於赤紱，",
            "children": [
              {
                "type": "释文",
                "text": "劓，徐魚器反。刖，徐五刮反，又音月，荀王肅本劓刖作臲，京作劓劊。"
              },
              {
                "type": "集解",
                "list": [
                  {
                    "text": "荀爽曰：臲，不安貌。　王肅陸績同。",
                    "book": "［釋文］"
                  },
                  {
                    "text": "　鄭康成曰：劓刖當為倪。",
                    "book": "［同］"
                  },
                  {
                    "text": "　又曰：朱深曰赤。",
                    "book": "［王氏］"
                  },
                  {
                    "text": "　陸希聲曰：五以剛中處位，能去小人以救困者也。上六鼻之象，六三足之象，皆掩剛者，故刑而去之。",
                    "book": "［會通］"
                  }
                ]
              }
            ]
          },
          {
            "type": "句",
            "value": "乃徐有說，利用祭祀。",
            "children": [
              {
                "type": "释文",
                "text": "祭祀，本亦作享祀。"
              }
            ]
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "九五，劓刖，困于赤紱，乃徐有說，利用祭祀。",
            "children": [
              {
                "type": "注",
                "text": "以陽居陽，任其壯者也。不能以謙致物，物則不附。忿物不附而用其壯猛，行其威刑，異方愈乖，遐邇愈叛，刑之欲以得，乃益所以失也，故曰「劓刖，困于赤紱」也。二以謙得之，五以剛失之，體在中直，能不遂迷，困而後能用其道者也。致物之功，不在於暴，故曰徐也。困而後乃徐，徐則有說矣，故曰「困于赤紱，乃徐有說」也。祭祀，所以受福也。履夫尊位，困而能改，不遂其迷，以斯祭祀，必得福焉，故曰利用祭祀也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "九五，劓刖，困于赤紱，乃徐有說。利用祭祀。",
            "children": [
              {
                "type": "注",
                "text": "截鼻曰劓，傷於上也。去足為刖，傷於下也。上下皆揜於陰，為其傷害，劓刖之象也。五君位也，人君之困，由上下无與也。赤紱，臣下之服，取行來之義，故以紱言人君之困，以天下不來也。天下皆來，則非困也。五雖在困，而有剛中之德。下有九二剛中之賢，道同德合，徐必相應而來，共濟天下之困，是始困而徐有喜說也。利用祭祀。祭祀之事，必致其誠敬，而後受福。人君在困時，宜念天下之困，求天下之賢若祭祀，然致其誠敬，則能致天下之賢，濟天下之困矣。五與二同德，而云上下无與，何也？曰：陰陽相應者，自然相應也，如夫婦、骨肉分定也。五與二皆陽爻，以剛中之德同，而相應相求，而後合者也，如君臣朋友義合也。方其始困，安有上下之與，有與則非困，故徐合而後有說也。二云享祀，五云祭祀，大意則宜用至誠，乃受福也。祭與祀享，泛言之則可通。分而言之，祭天神，祀地祇，享人鬼。五君位言祭，二在下言享，各以其所當用也。 "
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "九五，劓刖，困于赤紱，乃徐有說，利用祭祀。",
            "children": [
              {
                "type": "注",
                "text": " 劓，音見《睽》。刖，音月。說，音悅。劓刖者，傷於上下。上下既傷，則赤紱无所用，而反為困矣。九五當困之時，上為陰揜，下則乘剛，故有此象。然剛中而說體，故能遲久而有說也。占具象中，又利用祭祀，久當獲福。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "九五，劓刖，困于赤紱，乃徐有說，利用祭祀。",
            "children": [
              {
                "type": "注",
                "text": "以陽居陽，任其壯者也。不能以謙致物，物則不附。忿物不附而用其壯猛，行其威刑，異方愈乖，遐邇愈叛。刑之欲以得，乃益所以失也，故曰「劓刖，困于赤紱」也。二以謙得之，五以剛失之，體在中直，能不遂迷，困而後能用其道者也。致物之功，不在於暴，故曰徐也。困而後乃徐，徐則有說矣，故曰「困于赤紱，乃徐有說」也。祭祀，所以受福也。履夫尊位，困而能改，不遂其迷，以斯祭祀，必得福焉，故曰「利用祭祀」也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六，困于葛藟，于臲卼 ，",
            "children": [
              {
                "type": "释文",
                "text": "藟，又作虆。臲，五結反，王肅研喆反，《說文》又作，牛列反，薛同。卼，五骨反，又音月。《說文》作，薛又作杌，字同。"
              }
            ]
          },
          {
            "type": "句",
            "value": "曰動悔有悔，征吉。",
            "children": [
              {
                "type": "集解",
                "list": [
                  {
                    "text": "向秀曰：曰言其无不然。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，困于葛藟，于臲卼，曰動悔有悔，征吉。",
            "children": [
              {
                "type": "注",
                "text": "居困之極，而乘於剛，下无其應，行則愈繞者也。行則纏繞，居不獲安，故曰困于葛藟于臲卼也。下句无困，因於上也。處困之極，行无通路，居无所安，困之至也。凡物，窮則思變，困則謀通，處至困之地，用謀之時也。曰者，思謀之辭也。謀之所行，有隙則獲，言將何以通至困乎？曰動悔，令生有悔，以征則濟矣，故曰「動悔有悔，征吉」也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六，困于葛藟*，于臲卼*，曰動悔有悔，征吉。",
            "children": [
              {
                "type": "注",
                "text": "物極則反，事極則變，困既極矣，理當變矣。葛藟，纏束之物。臲卼，危動之狀。六處困之極，為困所纏束，而居最高危之地，困于葛藟與臲卼也。動悔，動輒有悔，无所不困也。有悔咎，前之失也。曰，自謂也，若能。曰如是動，皆得悔。當變前之所為，有悔也。能悔，則往而得吉也。困極而征， 則出於困矣，故吉。三以陰在下卦之上而凶，上居一卦之上而无凶，何也？曰：三居剛而處險，困而用剛險，故凶。上以柔居說，唯為困極耳。困極則有變，困之道也。困與屯之上皆以无應，居卦終。屯則泣血漣如，困則有悔，征吉；屯險極，而困說體，故也。以說順進，可以離乎困也。"
              },
              {
                "type": "注",
                "text": "註* 葛藟ㄌㄟˇ：為自生之蔓性植物"
              },
              {
                "type": "注",
                "text": "註* 臲ㄋ一ㄝˋ卼ㄨˋ：動搖不安貌 "
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，困于葛藟，于臲卼，曰動悔。有悔，征吉。",
            "children": [
              {
                "type": "注",
                "text": "藟，力軌反。臲，五結反。卼，五骨反。以陰柔處困極，故有困于葛藟，于臲卼，曰動悔之象。然物窮則變，故其占曰，若能有悔，則可以征而吉矣。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，困于葛藟，於臲卼，曰動悔有悔，征吉。",
            "children": [
              {
                "type": "注",
                "text": "居困之極，而乘於剛，下无其應，行則愈繞者也。行則纏繞，居不獲安，故曰困于葛藟于臲卼也。下句无困，因於上也。處困之極，行无通路，居无所安，困之至也。凡物窮則思變，困則謀通，處至困之地，用謀之時也。曰者，思謀之辭也。謀之所行，有隙則獲，言將何以通至困乎？曰動悔，令生有悔，以征則濟矣，故曰「動悔有悔，征吉」也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：澤无水，困。君子以致命遂志。"
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：澤无水，困，君子以致命遂志。",
          "children": [
            {
              "type": "注",
              "text": "澤无水，則水在澤下。水在澤下，困之象也。處困而屈其志者，小人也。君子固窮，道可忘乎！"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：澤无水，困。君子以致命遂志。",
          "children": [
            {
              "type": "注",
              "text": "澤无水，困乏之象也。君子當困窮之時，既盡其防慮之道，而不得免，則命也。當推致其命，以遂其志，知命之當然也，則窮塞禍患，不以動其心，行吾義而已。茍不知命，則恐懼於險難，隕獲於窮戹(ㄜˋ艱也)，所守亡矣，安能遂其為善之志乎。 "
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：澤无水，困；君子以致命遂志。",
          "children": [
            {
              "type": "注",
              "text": " 水下漏，則澤上枯，故曰澤无水。致命，猶言授命，言持以與人而不之有也。能如是，則雖困而亨矣。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：澤无水，困。君子以致命遂志。",
          "children": [
            {
              "type": "注",
              "text": "澤无水，則水在澤下，水在澤下，困之象也。處困而屈其志者，小人也。君子固窮，道可忘乎？"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「澤无水，困」者，謂水在澤下，則澤上枯槁，萬物皆困，故曰澤无水困也。「君子以致命遂志」者，君子之人，守道而死，雖遭困厄之世，期於致命喪身，必當遂其高志，不屈撓而移改也，故曰致命遂志也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：入于幽谷，幽不明也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：入于幽谷，幽不明也。",
            "children": [
              {
                "type": "注",
                "text": "言幽者，不明之辭也。入于不明，以自藏也。"
              }
            ]
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：入于幽谷，幽不明也。",
            "children": [
              {
                "type": "注",
                "text": "幽不明也，謂益入昏暗，自陷於深困也，明則不至於陷矣。 "
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：入于幽谷，幽不明也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：入于幽谷，幽不明也。",
            "children": [
              {
                "type": "注",
                "text": "言幽者，不明之辭也。入于不明，以自藏也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「臀困於株木」者，初六處困之時，以陰爻最居窮下，沈滯卑困，居不獲安，若臀之困于株木，故曰臀困於株木也。「入于幽谷」者，有應在四，而二隔之，居則困株，進不獲拯，勢必隱遯者也，故曰入于幽谷也。「三歲不覿」者，困之為道，不過數歲，困解乃出，故曰三歲不覿也。"
                  },
                  {
                    "type": "句",
                    "value": "《象》曰「幽不明」者，《象》辭惟釋幽字，言幽者，正是不明之辭，所以入不明，以自藏而避困也。釋株者，杌木謂之株也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：困于酒食，中有慶也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：困于酒食，中有慶也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：困于酒食，中有慶也。",
            "children": [
              {
                "type": "注",
                "text": "雖困於所欲，未能施惠於人，然守其剛中之德，必能致亨而有福慶也。雖使時未亨通，守其中德，亦君子之道，亨乃有慶也。 "
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：困于酒食，中有慶也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：困于酒食，中有慶也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「困于酒食」者，九二體剛居陰，處中无應。體剛則健，能濟險也。居陰則謙，物所歸也。處中則不失其宜，无應則心无私黨。處困以斯，物莫不至，不勝豐衍，故曰困于酒食也。「朱紱方來，利用享祀」者，紱，祭服也。坎，北方之卦。朱紱，南方之物。處困用謙，能招異方者也。故曰「朱紱方來」也。舉異方者，明物无不至，酒食豐盈，異方歸向，祭則受福，故曰利用享祀。「征凶无咎」者，盈而又進，傾敗之道，以征必凶，故曰征凶。自進致凶，无所怨咎，故曰无咎也。"
                  }
                ]
              }
            ]
          },
          {
            "type": "句",
            "value": "《象》曰「中有慶」者，言二以中德被物，物之所賴，故曰有慶也。"
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：據于蒺藜，乘剛也。入于其宮，不見其妻，不祥也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：據于蒺蔾，乘剛也。入于其宮，不見其妻，不祥也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：據于蒺蔾，乘剛也，入于其宮，不見其妻，不祥也。",
            "children": [
              {
                "type": "注",
                "text": "據于蒺藜，謂乘九二之剛，不安猶藉刺也。不祥者，不善其徵，失其所安者。不善之效，故云｢不見其妻，不祥也｣。 "
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：據于蒺藜，乘剛也。入于其宮，不見其妻，不祥也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：據于蒺藜，乘剛也。入于其宮，不見其妻，不祥也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「困于石，據於蒺藜」者，石之為物，堅剛而不可入也。蒺藜之草，有剌而不可踐也。六三以陰居陽，志懷剛武，己又无應，欲上附於四，四自納於初，不受己者也，故曰困于石也。下欲比二，二又剛陽，非己所據，故曰據於蒺藜也。「入于其宮，不見其妻凶」者，无應而入，難得配偶，譬於入宮，不見其妻，處困以斯，凶其宜也，故曰「入于其宮，不見其妻，凶」也。"
                  },
                  {
                    "type": "句",
                    "value": "《象》曰「乘剛」者，明二為蒺藜也。「不祥也」者，祥，善也、吉也。不吉，必有凶也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：來徐徐，志在下也。雖不當位，有與也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：來徐徐，志在下也，雖不當也，有與也。",
            "children": [
              {
                "type": "注",
                "text": "下，謂初也。"
              }
            ]
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：來徐徐，志在下也。雖不當位，有與也。",
            "children": [
              {
                "type": "注",
                "text": "四應於初，而隔於二。志在下求，故徐徐而來。雖居不當位，為未善，然其正應相與，故有終也。 "
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：來徐徐，志在下也。雖不當位，有與也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：來徐徐，志在下也。",
            "children": [
              {
                "type": "注",
                "text": "下謂初也。"
              }
            ]
          },
          {
            "type": "句",
            "value": "雖不當位，有與也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「九四，來徐徐，困于金車。吝，有終」者，何氏云：「九二以剛德勝，故曰金車也。」徐徐者，疑懼之辭。九四有應於初而礙於九二，故曰困于金車。欲棄之，惜其配偶疑懼，而行不敢疾速，故來徐徐也。有應而不敢往，可恥可恨，故曰吝也。以陽居陰，不失謙道，為物之所與，故曰有終。"
                  }
                ]
              }
            ]
          },
          {
            "type": "句",
            "value": "《象》曰「有與」者，位雖不當，執謙之故，物所與也。"
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：劓刖，志未得也。乃徐有說，以中直也。利用祭祀，受福也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：劓刖，志未得也。乃徐有說，以中直也。利用祭祀，受福也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：劓刖，志未得也；乃徐有說，以中直也；利用祭祀，受福也。",
            "children": [
              {
                "type": "注",
                "text": "始為陰揜，无上下之與，方困未得志之時也。徐而有說，以中直之道，得在下之賢，其濟於困也。不曰中正與二合者，云：直乃宜也。直比正意差，緩盡其誠意，如祭祀。然以求天下之賢，則能亨天下之困，而享受其福慶也。 "
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：劓刖，志未得也。乃徐有說，以中直也。利用祭祀，受福也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：劓刖，志未得也。乃徐有說，以中直也。利用祭祀，受福也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：九五以陽居陽，用其剛壯，物不歸己。見物不歸，而用威刑，行其劓刖之事。既行其威刑，則「異方愈乖，遐邇愈叛」。兌為西方之卦，赤紱南方之物，故曰「劓刖，困於赤紱」也。此卦九二為以陽居陰，用其謙退，能招異方之物也。此言九五剛猛，不能感異方之物也。若但用其中正之德，招致於物，不在速暴而徐徐，則物歸之而有說矣，故曰「乃徐有說」也。居得尊位，困而能反，不執其迷，用其祭祀，則受福也。"
                  },
                  {
                    "type": "句",
                    "value": "《象》曰「志未得也」者，由物不附己，己志未得，故曰志未得也。「乃徐有說，以中直也」者，居中得直，不貪不暴，終得其應，乃寬緩修其道德，則得喜說，故云「乃徐有說，以中直也」。「利用祭祀，受福」者，若能不遂迷志，用其中正，則異方所歸，祭則受福，故曰「利用祭祀，受福」也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：困于葛藟，未當也。動悔有悔，吉行也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：困于葛藟，未當也。",
            "children": [
              {
                "type": "注",
                "text": "所處未當，故致此困也。"
              }
            ]
          },
          {
            "type": "句",
            "value": "動悔有悔，吉行也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：困于葛藟，未當也；動悔有悔，吉行也。",
            "children": [
              {
                "type": "注",
                "text": "為困所纏，而不能變，未得其道也。是處之未當也。知動則得悔，遂有悔而去之，可出於困，是其行而吉也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：困于葛藟，未當也。動悔有悔，吉行也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：困于葛藟，未當也。",
            "children": [
              {
                "type": "注",
                "text": "所處未當，故致此困也。"
              }
            ]
          },
          {
            "type": "句",
            "value": "動悔有悔，吉行也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：葛藟，引蔓纏繞之草，臲卼，動搖不安之貌。上六處困之極，極困者也。而乘於剛，下又无應，行則纏繞，居不得安，故曰困於葛藟於臲卼也。應亦言困於臲卼，困因於上，省文也。凡物窮則思變，困則謀通，處至困之地，是用謀策之時也。曰者，思謀之辭也。謀之所行，有隙則獲，言將何以通至困乎？為之謀曰：必須發動其可悔之事，令其有悔可知，然後處困求通，可以行而獲吉，故曰「動悔，有悔，征吉」。"
                  }
                ]
              }
            ]
          },
          {
            "type": "句",
            "value": "《象》曰「未當也」者，處於困極，而又乘剛，所處不當，故致此困也。"
          },
          {
            "type": "句",
            "value": "「吉行」者，知悔而征，行必獲吉也。"
          }
        ]
      }
    }
  ],
  "guazhu": [
    [
      {
        "type": "注",
        "text": "困，《序卦》：升而不已必困，故受之以困。升者自下而上，自下升上以力進也。不已，必困矣。故升之後受之以困也。困者，憊乏之義。為卦兌上而坎下，水居澤上，則澤中有水也，乃在澤下枯涸无水之象，為困乏之義。又兌以陰在上，坎以陽居下，與上六在二陽之上，而九二陷於二陰之中，皆陰柔揜於陽剛，所以為困也。君子為小人所揜蔽，窮困之時也。"
      }
    ]
  ]
}