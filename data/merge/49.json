{
  "name": "革",
  "down": "離",
  "up": "兌",
  "guaci": {
    "jijie": [
      {
        "type": "句",
        "value": "革，",
        "children": [
          {
            "type": "集解",
            "list": [
              {
                "text": "馬融曰：革，改也。",
                "book": "［釋文］"
              }
            ]
          }
        ]
      },
      {
        "type": "句",
        "value": "已日乃孚，元亨利貞，悔亡。",
        "children": [
          {
            "type": "集解",
            "list": [
              {
                "text": "宋衷曰：人心習常，不說改易，及變之後，樂其所成，故即日不孚，已日乃孚矣。",
                "book": "［口訣義］"
              }
            ]
          }
        ]
      }
    ],
    "wangzhu": [
      {
        "type": "句",
        "value": "革，已日乃孚，元亨利貞，悔亡。",
        "children": [
          {
            "type": "注",
            "text": "夫民可與習常，難與適變。可與樂成，難與慮始。故革之為道，即日不孚，已日乃孚也。孚，然後乃得元亨利貞悔亡也。已日而不孚，革不當也。悔吝之所生，生乎變動者也。革而當，其悔乃亡也。"
          }
        ]
      },
      {
        "type": "句",
        "value": " 《彖》曰：革，水火相息，二女同居，其志不相得，曰革。",
        "children": [
          {
            "type": "注",
            "text": "凡不合然後乃變生，變之所生，生於不合者也，故取不合之象以為革也。息者，生變之謂也。火欲上而澤欲下，水火相戰，而後生變者也。二女同居，而有水火之性，近而不相得也。"
          }
        ]
      },
      {
        "type": "句",
        "value": "已日乃孚，革而信之。 文明以說，大亨以正，革而當，其悔乃亡。",
        "children": [
          {
            "type": "注",
            "text": "夫所以得革而信者，文明以說也。文明以說，履正而行，以斯為革，應天順民，大亨以正者也。革而大亨以正，非當如何。"
          }
        ]
      },
      {
        "type": "句",
        "value": "天地革而四時成，湯武革命，順乎天而應乎人，革之時大矣哉！"
      }
    ],
    "ycz": [
      {
        "type": "句",
        "value": "革，巳日乃孚，元亨，利貞，悔亡。",
        "children": [
          {
            "type": "注",
            "text": "革者，變其故也。變其故，則人未能遽信，故必巳日，然後人心信從。元亨利貞，悔亡，弊壞而後革之，革之所以致其通也，故革之而可以大亨；革之而利於正，道則可久而得去故之義；无變動之悔，乃悔亡也。革而无甚益，猶可悔也，況反害乎？古人所以重改作也。"
          }
        ]
      }
    ],
    "zx": [
      {
        "type": "句",
        "value": " 革，已日乃孚，元亨，利貞，悔亡。",
        "children": [
          {
            "type": "注",
            "text": " 革，變革也。兌澤在上，離火在下，火然則水乾，水決則火滅，中、少二女，合為一卦，而少上、中下，志不相得，故其卦為革也。變革之初，人未之信，故必已日而後信。又，以其內有文明之德，而外有和說之氣，故其占為有所更革，皆大亨而得其正，所革皆當，而所革之悔亡也。一有不正，則所革不信不通，而反有悔矣。"
          }
        ]
      }
    ],
    "zhengyi": [
      {
        "type": "句",
        "value": "革，已日乃孚，元亨利貞，悔亡。",
        "children": [
          {
            "type": "注",
            "text": "夫民可與習常，難與適變。可與樂成，難與慮始。故革之為道，即日不孚，已日乃孚也。孚，然後乃得元亨利貞悔亡也。已日而不孚，革不當也。悔吝之所生，生乎變動者也。革而當，其悔乃亡也。"
          },
          {
            "type": "疏",
            "lines": [
              {
                "type": "句",
                "value": "疏　正義曰：革者，改變之名也。此卦明改制革命，故名革也。「已日乃孚」者，夫民情可與習常，難與適變，可與樂成，難與慮始。故革命之初，人未信服，所以即日不孚，已日乃孚也。「元亨利貞悔亡」者，為革而民信之，然後乃得大通而利正也。悔吝之所生，生乎變動，革之為義，變動者也。革若不當，則悔吝交及，如能大通利貞，則革道當矣。為革而當，乃得亡其悔吝，故曰「元亨，利貞，悔亡」。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：革，水火相息，",
          "children": [
            {
              "type": "释文",
              "text": "息如字，《說文》作熄。"
            },
            {
              "type": "集解",
              "list": [
                {
                  "text": "馬融曰：息，滅也。",
                  "book": "［釋文］"
                }
              ]
            }
          ]
        },
        {
          "type": "句",
          "value": "二女同居，其志不相得，曰革。"
        },
        {
          "type": "句",
          "value": "已日乃孚，革而信之。",
          "children": [
            {
              "type": "释文",
              "text": "革而信之，一本無之字。 "
            }
          ]
        },
        {
          "type": "句",
          "value": "文明以說，大亨以正，革而當，其悔乃亡。"
        },
        {
          "type": "句",
          "value": "天地革而四時成。湯武革命，順乎天而應乎人。革之時大矣哉。"
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "《彖》曰：革，水火相息，二女同居，其志不相得，曰革。",
          "children": [
            {
              "type": "注",
              "text": "澤火相滅息，又二女志不相得，故為革。息為止息，又為生息。物止而後有生，故為生義。革之相息，謂止息也。"
            }
          ]
        },
        {
          "type": "句",
          "value": "巳日乃孚，革而信之。",
          "children": [
            {
              "type": "注",
              "text": "事之變革，人心豈能便信？必終日而後孚。在上者於改為之際，當祥告申令，至於巳日，使人信之。人心不信，雖強之行，不能成也。先王政令，人心始以為疑者有矣，然其久也必信。終不孚而成善治者，未之有也。"
            }
          ]
        },
        {
          "type": "句",
          "value": "文明以說，大亨以正，革而當，其悔乃亡。",
          "children": [
            {
              "type": "注",
              "text": "以卦才言革之道也。離為文明，兌為說。文明則理无不盡，事无不察；說則人心和順。革而能照察事理，和順人心，可致大亨，而得貞正。如是，變革得其至當，故悔亡也。天下之事，革之不得其道，則反致弊害，故革有悔之道。惟革之至當，則新舊之悔皆亡也。"
            }
          ]
        },
        {
          "type": "句",
          "value": "天地革而四時成，湯武革命，順乎天而應乎人。革之時大矣哉！",
          "children": [
            {
              "type": "注",
              "text": "推革之道，極乎天地變易，時運終始也。天地陰陽推遷改易而成四時，萬物於是生長成終，各得其宜，革而後四時成也。時運既終，必有革而新之者。王者之興，受命於天，故易世謂之革命。湯武之王，上順天命，下應人心，順乎天而應乎人也。天道變改，世故遷易，革之至大也，故讚之曰，革之時大矣哉！"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：革，水火相息，二女同居，其志不相得，曰革。",
          "children": [
            {
              "type": "注",
              "text": " 以卦象釋卦名義，大略與睽相似，然以相違而為睽，相息而為革也。息，滅息也，又為生息之義。滅息而後生息也。"
            }
          ]
        },
        {
          "type": "句",
          "value": "已日乃孚，革而信之。文明以說，大亨以正，革而當，其悔乃亡。",
          "children": [
            {
              "type": "注",
              "text": " 說，音悅，當去聲。以卦德釋卦辭。"
            }
          ]
        },
        {
          "type": "句",
          "value": "天地革而四時成，湯武革命，順乎天而應乎人。革之時大矣哉。",
          "children": [
            {
              "type": "注",
              "text": " 極言而贊其大也。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：革，水火相息，二女同居，其志不相得，曰革。",
          "children": [
            {
              "type": "注",
              "text": "凡不合而後乃變生，變之所生，生於不合者也。故取不合之象以為革也。息者，生變之謂也，火欲上而澤欲下，水火相戰，而後生變者也。二女同居，而有水火之性，近而不相得也。"
            }
          ]
        },
        {
          "type": "句",
          "value": "已日乃孚，革而信之。文明以說，大亨以正，革而當，其悔乃亡。",
          "children": [
            {
              "type": "注",
              "text": "夫所以得革而信者，文明以說也。文明以說，履正而行，以斯為革，應天順民，大亨以正者也。革而大亨以正，非當如何？"
            }
          ]
        },
        {
          "type": "句",
          "value": "天地革而四時成，湯武革命，順乎天而應乎人，革之時大矣哉！",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「革，水火相息，二女同居，其志不相得，曰革」者，此就二體釋卦名也。水火相息，先就二象明革。息，生也。火本乾燥，澤本潤濕，燥濕殊性，不可共處，若其共處，必相侵剋。既相侵剋，其變乃生，變生則本性改矣。水熱而成湯，火滅而氣冷，是謂革也。二女同居者，此就人事明革也。中少二女而成一卦，此雖形同而志革也。一男一女，乃相感應，二女雖復同居，其志終不相得。志不相得，則變必生矣，所以為革。"
                },
                {
                  "type": "句",
                  "value": "「已日乃孚，革而信」者，釋革之為義，革初未孚，已日乃信也。文明以說者，此舉二體上釋革而信，下釋四德也。能用文明之德以說於人，所以革命而為民所信也。大亨以正者，民既說文明之德而從之，所以大通而利正也。「革而當，其悔乃亡」者，為革若合於大通而利正，可謂當矣。革而當理，其悔乃亡消也。"
                },
                {
                  "type": "句",
                  "value": "「天地革而四時成」者，以下廣明革義，此先明天地革者，天地之道，陰陽升降，溫暑涼寒，迭相變革，然後四時之序皆有成也。「湯武革命，順乎天而應乎人」者，次明人革也。夏桀、殷紂，凶狂无度，天既震怒，人亦叛亡。殷湯、周武，聰明睿智，上順天命，下應人心，放桀鳴條，誅紂牧野，革其王命，改其惡俗，故曰「湯武革命，順乎天而應乎人」。計王者相承，改正易服，皆有變革，而獨舉湯武者，蓋舜、禹禪讓，猶或因循，湯武干戈，極其損益，故取相變甚者，以明人革也。「革之時大矣哉」者，備論革道之廣訖，總結歎其大，故曰大矣哉也。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，鞏用黃牛之革。",
            "children": [
              {
                "type": "集解",
                "list": [
                  {
                    "text": "馬融曰：鞏，固也。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，鞏用黃牛之革。",
            "children": [
              {
                "type": "注",
                "text": "在革之始，革道未成，固夫常中，未能應變者也。此可以守成，不可以有為也。鞏，固也。黃，中也。牛之革，堅仞不可變也。固之所用，常中堅仞，不肯變也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九，鞏用黃牛之革。",
            "children": [
              {
                "type": "注",
                "text": "變革，事之大也，必有其時，有其位，有其才，審慮而慎動，而後可以无悔。九，以時則初也，動於事初，則无審慎之意，而有躁易之象；以位則下也，无時无援而動於下，則有僭妄之咎，而无體勢之重；以才則離體而陽也，離性上而剛體健，皆速於動也。其才如此，有為則凶咎至矣，蓋剛不中而體躁，所不足者中與順也，當以中順自固而无妄動則可也。鞏，局束也。革，所以包束。黃，中色。牛，順物。鞏用黃牛之革，謂以中順之道自固，不妄動也。不云吉凶，何也？曰：妄動則有凶咎，以中順自固，則不革而已，安得便有吉凶乎？"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，鞏用黃牛之革。",
            "children": [
              {
                "type": "注",
                "text": " 鞏，九勇反。雖當革時，居初无應，未可有為，故為此象。鞏，固也。黃，中色。牛，順物。革，所以固物，亦取卦名而義不同也。其占為當堅確固守，而不可以有為。聖人之於變革，其謹如此。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，鞏用黃牛之革。",
            "children": [
              {
                "type": "注",
                "text": "在革之始，革道未成，固夫常中，未能應變者也。此可以守成，不可以有為也。鞏，固也。黃，中也。牛之革，堅仞不可變也。固之所用，常中堅仞，不肯變也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，已日乃革之，征吉，无咎。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，已日乃革之，征吉无咎。",
            "children": [
              {
                "type": "注",
                "text": "陰之為物，不能先唱，順從者也。不能自革，革已乃能從之，故曰已日乃革之也。二與五雖有水火殊體之異，同處厥中，陰陽相應，往必合志，不憂咎也，是以征吉而无咎。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，巳日乃革之，征吉，无咎。",
            "children": [
              {
                "type": "注",
                "text": "以六居二，柔順而得中正，又文明之主，上有剛陽之君，同德相應。中正則无偏蔽，文明則盡事理，應上則得權勢，體順則无違悖。時可矣，位得矣，才足矣，處革之至善者也。然臣道不當為革之先，又必待上下之信，故巳日乃革之也。如二之才德，所居之地，所逢之時，足以革天下之弊，新天下之治，當進而上輔於君，以行其道，則吉而无咎也。不進則失可為之時，為有咎也。以二體柔而處當位，體柔則其進緩，當位則其處固。變革者，事之大，故有此戒。二得中而應剛，未至失於柔也。聖人因其有可戒之疑，而明其義耳，使賢才不失可為之時也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，已日乃革之，征吉，无咎。",
            "children": [
              {
                "type": "注",
                "text": " 六二，柔順中正，而為文明之主，有應於上，於是可以革矣。然必已日然後革之，則征吉而无咎。戒占者猶未可遽變也。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，已日乃革之，征吉，无咎。",
            "children": [
              {
                "type": "注",
                "text": "陰之為物，不能先唱，順從者也。不能自革，革已乃能從之，故曰「已日乃革之」也。二與五雖有水火殊體之異，同處厥中，陰陽相應，往必合志，不憂咎也，是以征吉而无咎。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "九三，征凶，貞厲。革言三就，有孚。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "九三，征凶，貞厲。革言三就，有孚。",
            "children": [
              {
                "type": "注",
                "text": "已處火極，上卦三爻，雖體水性，皆從革者也。自四至上，從命而變，不敢有違，故曰革言三就。其言實誠，故曰有孚。革言三就，有孚而猶征之，凶其宜也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "九三，征凶，貞厲，革言三就，有孚。",
            "children": [
              {
                "type": "注",
                "text": "九三以剛陽為下之上，又居離之上而不得中，躁動於革者也。在下而躁於變革，以是而行，則有凶也。然居下之上，事苟當革，豈可不為也？在乎守貞正而懷危懼，順從公論，則可行之不疑。革言，謂當革之論。就，成也，合也。審察當革之言，至於三而皆合，則可信也。言重慎之至能如是，則必得至當乃有孚也。己可信而眾所信也，如此則可以革矣。在革之時，居下之上，事之當革，若畏懼而不為，則失時為害；唯當慎重之至，不自任其剛明，審稽公論，至於三就而後革之，則无過矣。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "九三，征凶，貞厲，革言三就，有孚。",
            "children": [
              {
                "type": "注",
                "text": " 過剛不中，居離之極，躁動於革者也，故其占有征凶貞厲之戒。然其時則當革，故至於革言三就，則亦有孚而可革也。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "九三，征凶，貞厲。革言三就，有孚。",
            "children": [
              {
                "type": "注",
                "text": "已處火極，上卦三爻，雖體水性，皆從革者也。自四至上，從命而變，不敢有違，故曰革言三就。其言實誠，故曰有孚。革言三就，有孚而猶征之，凶其宜也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "九四，悔亡，有孚，改命吉。"
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，悔亡。有孚，改命吉。",
            "children": [
              {
                "type": "注",
                "text": "初九處下卦之下，九四處上卦之下，故能變也。无應，悔也。與水火相比，能變者也，是以悔亡。處水火之際，居會變之始，能不固吝，不疑於下，信志改命，不失時願，是以吉也。有孚則見信矣，見信以改命，則物安而无違，故曰「悔亡，有孚，改命吉」也。處上體之下，始宣命也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "九四，悔亡，有孚，改命吉。",
            "children": [
              {
                "type": "注",
                "text": "九四，革之盛也。陽剛，革之才也。離下體而進上體，革之時也。居水火之際，革之勢也。得近君之位，革之任也。下无係應，革之志也。以九居四，剛柔相際，革之用也。四既具此，可謂當革之時也。事之可悔而後革之，革之而當，其悔乃亡也。革之既當，唯在處之以至誠，故有孚則改命吉。改命，改為也，謂革之也。既事當而弊革，行之以誠，上信而下順，其吉可知。四非中正，而至善，何也？曰：唯其處柔也，故剛而不過，近而不逼，順承中正之君，乃中正之人也。《易》之取義无常也，隨時而已。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，悔亡，有孚，改命，吉。",
            "children": [
              {
                "type": "注",
                "text": " 以陽居陰，故有悔。然卦已過中，水火之際，乃革之時，而剛柔不偏，又革之用也，是以悔亡。然又必有孚，然後革乃可獲吉。明占者有其德而當其時，又必有信，乃悔亡而得吉也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，悔亡，有孚，改命吉。",
            "children": [
              {
                "type": "注",
                "text": "初九處下卦之下，九四處上卦之下，故能變也。无應，悔也。與水火相比，能變者也，是以悔亡。處水火之際，居會變之始，能不固吝，不疑於下，信志改命，不失時願，是以吉也。有孚則見信矣，見信以改命，則物安而无違，故曰「悔亡，有孚，改命吉」也。處上體之下，始宣命也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "九五，大人虎變，未占有孚。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "九五，大人虎變，未占有孚。",
            "children": [
              {
                "type": "注",
                "text": "未占而孚，合時心也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "九五，大人虎變，未占有孚。",
            "children": [
              {
                "type": "注",
                "text": "九五以剛陽之才，中正之德，居尊位，大人也。以大人之道，革天下之事，无不當也，无不時也。所過變化，事理炳著，如虎之文采，故云虎變。龍虎，大人之象也。變者，事物之變。曰虎，何也？曰：大人變之，乃大人之變也。以大人中正之道變革之，炳然昭著，不待占決，知其至當而天下必信也。天下蒙大人之革，不待占決，知其至當而信之也。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "九五，大人虎變，未占有孚。",
            "children": [
              {
                "type": "注",
                "text": "虎，大人之象。變，謂希革而毛毨也。在大人則自新新民之極，順天應人之時也。九五，以陽剛中正為革之主，故有此象。占而得此，則有此應。然亦必自其未占之時，人已信其如此，乃足以當之耳。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "九五，大人虎變，未占有孚。",
            "children": [
              {
                "type": "注",
                "text": "未占而孚，合時心也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六，君子豹變，小人革面，征凶。居貞吉。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，君子豹變，小人革面。",
            "children": [
              {
                "type": "注",
                "text": "居變之終，變道已成。君子處之，能成其文，小人樂成，則變面以順上也。"
              }
            ]
          },
          {
            "type": "句",
            "value": "征凶，居貞吉。",
            "children": [
              {
                "type": "注",
                "text": "改命創制，變道已成。功成則事損，事損則无為。故居則得正而吉，征則躁擾而凶也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六，君子豹變，小人革面，征凶，居貞吉。",
            "children": [
              {
                "type": "注",
                "text": "革之終，革道之成也。君子謂善人，良善則己從革而變，其著見，若豹之彬蔚也。小人，昏愚難遷者，雖未能心化，亦革其面以從上之教令也。龍虎，大人之象，故大人云虎，君子云豹也。人性本善，皆可以變化，然有下愚，雖聖人不能移者。以堯、舜為君，以聖繼聖，百有餘年，天下被化，可謂深且久矣，而有苗、有象，其來格烝乂，蓋亦革面而已。小人既革其外，革道可以為成也。苟更從而深治之，則為已甚，已甚非道也。故至革之終而又征，則凶也，當貞固以自守。革至於極，而不守以貞，則所革隨復變矣。天下之事，始則患乎難革，已革則患乎不能守也，故革之終戒以居貞則吉也。居貞非為六戒乎？曰：為革終言也，莫不在其中矣。人性本善，有不可革者，何也？曰：語其性則皆善也，語其才則有下愚之不移。所謂下愚有二焉：自暴也，自棄也。人苟以善自治，則无不可移者，雖昏愚之至，皆可漸磨而進也。唯自暴者，拒之以不信；自棄者，絕之以不為；雖聖人與居，不能化而入也，仲尼之所謂下愚也。然天下自棄自暴者，非必皆昏愚也，往往強戾而才力有過人者，商辛是也。聖人以其自絕於善，謂之下愚，然考其歸，則誠愚也。既曰下愚，其能革面，何也？曰：心雖絕於善道，其畏威而寡罪，則與人同也。唯其有與人同，所以知其非性之罪也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，君子豹變，小人革面，征凶，居貞吉。",
            "children": [
              {
                "type": "注",
                "text": "革道已成，君子如豹之變，小人亦革面以聽從矣。不可以往，而居正則吉。變革之事，非得已者，不可以過，而上六之才，亦不可以有行也。故占者如之。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，君子豹變，小人革面。",
            "children": [
              {
                "type": "注",
                "text": "居變之終，變道已成，君子處之，能成其文。小人樂成，則變面以順上也。"
              }
            ]
          },
          {
            "type": "句",
            "value": "征凶，居貞吉。",
            "children": [
              {
                "type": "注",
                "text": "改命創制，變道已成，功成則事損，事損則无為。故居則得正而吉，征則躁擾而凶也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：澤中有火，革。君子以治曆明時。"
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：澤中有火，革，君子以治歷明時。",
          "children": [
            {
              "type": "注",
              "text": "歷數時會，存乎變也。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "《象》曰：澤中有火，革，君子以治歷明時。",
          "children": [
            {
              "type": "注",
              "text": "水火相息為革，革，變也。君子觀變革之象，推日月星辰之遷易，以治歷數，明四時之序也。夫變易之道，事之至大，理之至明，跡之至著，莫如四時；觀四時而順變革，則與天地合其序矣。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：澤中有火，革，君子以治歷明時。",
          "children": [
            {
              "type": "注",
              "text": " 治，平聲。四時之變，革之大者。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：澤中有火，革。君子以治歷明時。",
          "children": [
            {
              "type": "注",
              "text": "歷數時會，存乎變也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「澤中有火，革」者，火在澤中，二性相違，必相改變，故為革象也。「君子以治歷明時」者，天時變改，故須歷數，所以君子觀茲革象，脩治歷數，以明天時也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：鞏用黃牛，不可以有為也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：鞏用黃牛，不可以有為也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "《象》曰：鞏用黃牛，不可以有為也。",
            "children": [
              {
                "type": "注",
                "text": "以初九時位才皆不可以有為，故當以中順自固也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：鞏用黃牛，不可以有為也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：鞏用黃牛，不可以有為也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：鞏，固也。黃，中也。牛革，牛皮也。革之為義，變改之名，而名皮為革者，以禽獸之皮，皆可從革，故以喻焉。皮雖從革之物，然牛皮堅仞難變。初九在革之始，革道未成，守夫常中，未能應變，施之於事，有似用牛皮以自固，未肯造次以從變者也，故曰「鞏用黃牛之革」也。"
                  },
                  {
                    "type": "句",
                    "value": "《象》曰「不可以有為」者，有為謂適時之變，有所云為也。既堅仞自固，可以守常，不可以有為也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：已日革之，行有嘉也。",
            "children": [
              {
                "type": "释文",
                "text": "行如字，又下孟反。"
              }
            ]
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：已日革之，行有嘉也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "《象》曰：巳日革之，行有嘉也。",
            "children": [
              {
                "type": "注",
                "text": "巳日而革之，征則吉而无咎者，行則有嘉慶也，謂可以革天下之弊，新天下之事。處而不行，是无救弊濟世之心，失時而有咎也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：已日革之，行有嘉也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：已日革之，行有嘉也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「已日乃革之」者，陰道柔弱，每事順從，不能自革，革已日乃能從之，故曰「已日乃革之」。「征吉，无咎」者，與五相應，同處厥中，陰陽相應，往必合志，不憂咎也，故曰「征吉，无咎」。二五雖是相應，而水火殊體，嫌有相剋之過。故曰无咎。"
                  }
                ]
              }
            ]
          },
          {
            "type": "句",
            "value": "《象》曰「行有嘉」者，往應見納，故行有嘉慶也。"
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：革言三就，又何之矣。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：革言三就，又何之矣。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "《象》曰：革言三就，又何之矣？",
            "children": [
              {
                "type": "注",
                "text": "稽之眾論，至於三就，事至當也。又何之矣？乃俗語更何往也？如是而行，乃順理時行，非己之私意所欲為也，必得其宜矣。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：革言三就，又何之矣？",
            "children": [
              {
                "type": "注",
                "text": " 言已審。"
              }
            ]
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：革言三就，又何之矣。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「征凶，貞厲。革言三就，有孚」者，九三陽爻剛壯，又居火極，火性炎上，處革之時，欲征之使革。征之非道，則正之危也，故曰征凶貞厲。所以征凶致危者，正以水火相息之物，既處於火極上之三爻，水在火上，皆從革者也。自四至上，從命而變，不敢有違，則從革之言，三爻並成就不虛，故曰革言三就，其言實誠，故曰有孚也。既革言三就有孚，從革已矣，而猶征之，則凶，所以征凶而厲貞。"
                  }
                ]
              }
            ]
          },
          {
            "type": "句",
            "value": "《象》曰「又何之矣」者，征之本為不從，既革言三就，更又何往征伐矣。"
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：改命之吉，信志也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：改命之吉，信志也。",
            "children": [
              {
                "type": "注",
                "text": "信志而行。"
              }
            ]
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "《象》曰：改命之吉，信志也。",
            "children": [
              {
                "type": "注",
                "text": "改命而吉，以上下信其志也。誠既至，則上下信矣。革之道，以上下之信為本。不當不孚則不信。當而不信，猶不可行也，況不當乎？"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：改命之吉，信志也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：改命之吉，信志也。",
            "children": [
              {
                "type": "注",
                "text": "信志而行。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「悔亡，有孚，改命吉」者，九四與初同處卦下，初九處下卦之下，革道未成，故未能變。九四處上卦之下，所以能變也。无應，悔也，能變，故悔亡也。處水火之際，「居會變之始，能不固吝，不疑於下」，信彼改命之志，而能從之，合於時願，所以得吉，故曰「有孚改命吉」也。"
                  }
                ]
              }
            ]
          },
          {
            "type": "句",
            "value": "《象》曰「信志」者，信下之志而行其命也。"
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：大人虎變，其文柄也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：大人虎變，其文炳也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "《象》曰：大人虎變，其文炳也。",
            "children": [
              {
                "type": "注",
                "text": "事理明著，若虎文之炳煥明盛也，天下有不孚乎？"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：大人虎變，其文炳也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：大人虎變，其文炳也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「大人虎變，未占有孚」者，九五居中處尊，以大人之德為革之主，損益前王，創制立法，有文章之美，煥然可觀，有似虎變，其文彪炳。則是湯武革命，順天應人，不勞占決，信德自著，故曰「大人虎變，未佔有孚」也。"
                  }
                ]
              }
            ]
          },
          {
            "type": "句",
            "value": "《象》曰「其文炳」者，義取文章炳著也。"
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：君子豹變，其文蔚也。",
            "children": [
              {
                "type": "释文",
                "text": "蔚，音尉，又紆弗反，《說文》作斐。"
              }
            ]
          },
          {
            "type": "句",
            "value": "小人革面，順以從君也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：君子豹變，其文蔚也。小人革面，順以從君也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "《象》曰：君子豹變，其文蔚也；小人革面，順以從君也。",
            "children": [
              {
                "type": "注",
                "text": "君子從化遷善，成文彬蔚，章見於外也。中人以上，莫不變革，雖不移之小人，則亦不敢肆其惡，革易其外，以順從君上之教令，是革面也。至此，革道成矣。小人勉而假善，君子所容也，更往而治之，則凶矣。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：君子豹變，其文蔚也。小人革面，順以從君也。",
            "children": [
              {
                "type": "注",
                "text": "蔚，紆胃反。"
              }
            ]
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：君子豹變，其文蔚也。小人革面，順以從君也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「君子豹變，小人革面」者，上六居革之終，變道已成，君子處之，雖不能同九五革命創制，如虎文之彪炳，然亦潤色鴻業，如豹文之蔚縟，故曰君子豹變也。「小人革面」者，小人處之，但能變其顏面容色，順上而已，故曰小人革面也。"
                  },
                  {
                    "type": "句",
                    "value": "「征凶，居貞吉」者，革道已成，宜安靜守正，更有所征則凶，居而守正則吉，故曰「征凶，居貞吉」也。"
                  },
                  {
                    "type": "句",
                    "value": "《象》曰「其文蔚」者，明其不能大變，故文細而相映，蔚也。「順以從君」者，明其不能潤色立制，但順而從君也。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "革，《序卦》：｢井道不可不革，故受之以革。｣井之為物，存之則穢敗，易之則清潔，不可不革者也，故井之後，受之以革也。為卦，兌上離下，澤中有火也。革，變革也。水火，相息之物，水滅火，火涸水，相變革者也。火之性上，水之性下，若相違行，則睽而已。乃火在下，水在上，相就而相尅，相滅息者也，所以為革也。又二女同居，而其歸各異，其志不同，為不相得也，故為革也。"
      }
    ]
  ]
}