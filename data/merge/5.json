{
  "name": "需",
  "down": "乾",
  "up": "坎",
  "guaci": {
    "jijie": [
      {
        "type": "句",
        "value": "需，有孚，光亨，貞吉。",
        "children": [
          {
            "type": "释文",
            "text": "需字從兩重而者非。有孚，徐音敷，信也，又作旉。光，師讀絕句*。亨貞吉一句，馬鄭總為一句。"
          }
        ]
      },
      {
        "type": "句",
        "value": "*原文誤為「旬」。"
      },
      {
        "type": "句",
        "value": "利涉大川。"
      },
      {
        "type": "句",
        "value": " 【集解】鄭康成曰：需讀為秀，陽氣秀而不直前者，畏上坎也。［釋文］"
      }
    ],
    "wangzhu": [
      {
        "type": "句",
        "value": "需，有孚，光亨貞吉，利涉大川。 "
      }
    ],
    "ycz": [
      {
        "type": "句",
        "value": "需：有孚，光亨，貞吉，利涉大川。",
        "children": [
          {
            "type": "注",
            "text": "需者，須待也。以二體言之，乾之剛健上進而遇險未能進也，故為需待之義。以卦才言之，五居君位，為需之主，有剛健中正之德而誠信充實於中。中實有孚也，有孚則光明，而能亨通、得貞正而吉也。以此而需，何所不濟？雖險无難矣，故利涉大川也。凡貞吉有既正且吉者，有得正則吉者，當辯也。"
          }
        ]
      }
    ],
    "zx": [
      {
        "type": "句",
        "value": "需，有孚，光亨，貞吉，利涉大川。 ",
        "children": [
          {
            "type": "注",
            "text": "需，待也。以乾遇坎，乾健坎險，以剛遇險，而不遽進以陷於險，待之義也。孚，信之在中者也。其卦九五以坎體中實，陽剛中正而居尊位，為有孚得正之象。坎水在前，乾健臨之，將涉水而不輕進之象。故占者為有所待，而能有信，則光亨矣。若又得正，則吉，而利涉大川。正固无所不利，而涉川尤貴於能待，則不欲速而犯難也。 "
          }
        ]
      }
    ],
    "zhengyi": [
      {
        "type": "句",
        "value": "需，有孚，光亨，貞吉，利涉大川。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：「此需卦繇辭也。需者，待也。物初蒙稚，待養而成，无信即不立，所待唯信也，故云「需有孚」，言需之為體，唯有信也。「光亨貞吉」者，若能有信，即需道光明，物得亨通，于正則吉，故云「光亨貞吉」也。「利涉大川」者，以剛健而進，即不患於險，乾德乃亨，故云利涉大川。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：需，須也，險在前也，剛健而不陷。其義不困窮矣。"
        },
        {
          "type": "句",
          "value": "需，有孚，光亨，貞吉。位乎天位，以正中也。",
          "children": [
            {
              "type": "释文",
              "text": "位乎，如字。鄭音涖。［案］唐石經乎作于。"
            }
          ]
        },
        {
          "type": "句",
          "value": "利涉大川，往有功也。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：需，須也，險在前也，剛健而不陷，其義不困窮矣。需有孚，光亨貞吉，位乎天位，以正中也。 ",
          "children": [
            {
              "type": "注",
              "text": "謂五也。位乎天位，用其中正，以此待物，需道畢矣，故光亨貞吉。"
            }
          ]
        },
        {
          "type": "句",
          "value": "利涉大川，往有功也。 ",
          "children": [
            {
              "type": "注",
              "text": "乾德獲進，往輒亨也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：需須也，險在前也，剛健而不陷其義，不困窮矣。",
          "children": [
            {
              "type": "注",
              "text": "需之義，須也。以險在於前，未可遽進，故需待而行也。以乾之剛健而能需待不輕動，故不陷於險，其義不至於困窮也。剛健之人其動必躁，乃能需待而動，處之至善者也。故夫子贊之云：｢其義不困窮矣｣。"
            }
          ]
        },
        {
          "type": "句",
          "value": "需有孚，光亨，貞吉，位乎天位以正中也。",
          "children": [
            {
              "type": "注",
              "text": "五以剛實居中，為孚之象；而得其所需，亦為有孚之義；以乾剛而至誠，故其德光明而能亨通、得貞正而吉也。所以能然者，以居天位而得正中也。居天位指五以正中兼二言，故云正中。"
            }
          ]
        },
        {
          "type": "句",
          "value": "利涉大川，往有功也。",
          "children": [
            {
              "type": "注",
              "text": "既有孚而貞正，雖涉險阻，往則有功也。需道之至善也，以乾剛而能需，何所不利？"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：需，須也，險在前也。剛健而不陷，其義不困窮矣。 ",
          "children": [
            {
              "type": "注",
              "text": "此以卦德釋卦名義。 "
            }
          ]
        },
        {
          "type": "句",
          "value": "需，有孚，光亨，貞吉，位乎天位，以正中也。利涉大川，往有功也。 ",
          "children": [
            {
              "type": "注",
              "text": "以卦體及兩象釋卦辭。 "
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：需，須也，險在前也。剛健而不陷，其義不困窮矣。需有孚，光亨貞吉，位乎天位，以正中也。",
          "children": [
            {
              "type": "注",
              "text": "謂五也，位乎天位，用其中正，以此待物，需道畢矣，故光亨貞吉。"
            }
          ]
        },
        {
          "type": "句",
          "value": "利涉大川，往有功也。",
          "children": [
            {
              "type": "注",
              "text": "乾德獲進，往輒亨也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：此釋需卦繇辭。需，須也。「險在前」者，釋需卦之名也，是需，待之義，故云「需，須也」。「險在前」，釋所以需待由險難在前，故有待乃進也。「剛健而不陷，其義不困窮矣」者，解需道所以得亨，由乾之剛健，前雖遇險而不被陷滯，是其需待之義，不有困窮矣，故得光亨貞吉，由乾之德也。"
                },
                {
                  "type": "句",
                  "value": "「需有孚，光亨貞吉，位乎天位以正中」者，此疊出需卦繇辭，然後釋之也。言此需體非但得乾之剛彊而不陷，又由中正之力也。以九五居乎天子之位，又以陽居陽，正而得中，故能有信，光明亨通而貞吉也。剛健而不陷，只由二象之德，位乎天位以正中，是九五之德也。凡卦之為體，或直取象而為卦德者，或直取爻而為卦德者，或以兼象兼爻而為卦德者，此卦之例是也。"
                }
              ]
            }
          ]
        },
        {
          "type": "句",
          "value": "「利涉大川往有功」者，釋「利涉大川」之義，以乾剛健，故行險有功也。"
        },
        {
          "type": "句",
          "value": "注「謂五」至「貞吉」。　正義曰：「需道畢矣」者，凡需待之義先須於信，後乃光明亨通於物而貞吉，能備此事，是須道終畢。五即居於天位，以陽居尊，中則不偏，正則无邪。以此待物，則所為皆成，故「須道畢矣」。"
        },
        {
          "type": "句",
          "value": "注「乾德」至「輒亨也」。　正義曰：前云「剛健而不陷」，此云「往有功」，剛健即乾也。故乾德獲進，往而有功，即是往輒亨通也。此雖釋利涉大川，兼釋上光亨之義，由是光亨乃得利涉大川，故於利涉大川乃明亨也。"
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，需于郊，利用恒，无咎。"
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，需于郊，利用恒，无咎。 ",
            "children": [
              {
                "type": "注",
                "text": "居需之時，最遠於難，能抑其進。以遠險待時，雖不應幾，可以保常也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九：需于郊，利用恒，无咎。",
            "children": [
              {
                "type": "注",
                "text": "需者以遇險，故需而後進，初最逺於險，故為需于郊。郊，曠逺之地也。處於曠逺，利在安守其常，則无咎也。不能安常則躁動犯難，豈能需於逺而无過也？"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，需于郊，利用恒，无咎。 ",
            "children": [
              {
                "type": "注",
                "text": "郊，曠遠之地，未近於險之象也，而初九陽剛，又有能恒於其所之象，故戒占者能如是，則无咎也。 "
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，需于郊，利用恒，无咎。",
            "children": [
              {
                "type": "注",
                "text": "居需之時，是遠於難*，能抑其進以遠險待時，雖不應幾，可以保常也。"
              }
            ]
          },
          {
            "type": "句",
            "value": "*應作「最遠於難」。"
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，需于沙，小有言，終吉。",
            "children": [
              {
                "type": "释文",
                "text": "于沙，鄭作沚。"
              }
            ]
          },
          {
            "type": "句",
            "value": " 【集解】鄭康成曰：沙，接水者。［詩疏］　［案］沙當作［釋文］　作沚者字之譌也。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "九二，需于沙，小有言，終吉。 ",
            "children": [
              {
                "type": "注",
                "text": "轉近於難，故曰「需于沙」也；不至致寇，故曰「小有言」也。近不逼難，遠不後時，履健居中，以待其會，雖小有言，以吉終也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二：需于沙，小有言，終吉。",
            "children": [
              {
                "type": "注",
                "text": "坎為水，水近則有沙。二去險漸近，故為需于沙。漸近於險難，雖未至於患害，已小有言矣。凡患難之辭，大小有殊，小者至於有言，言語之傷至小者也。二以剛陽之才而居柔守中，寛裕自處，需之善也。雖去險漸近而未至於險，故小有言語之傷，而无大害，終得其吉也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "九二，需于沙，小有言，終吉。 ",
            "children": [
              {
                "type": "注",
                "text": "沙，則近於險矣。言語之傷，亦災害之小者。漸進近坎，故有此象。剛中能需，故得終吉。戒占者當如是也。 "
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，需于沙，小有言，終吉。",
            "children": [
              {
                "type": "注",
                "text": "轉近於難，故曰「需于沙」也。不至致寇，故曰「小有言」也。近不逼難，遠不後時，履健居中，以待其會，雖小有言，以吉終也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "九三，需于泥，致寇至。",
            "children": [
              {
                "type": "释文",
                "text": "寇，鄭王本作戎。"
              }
            ]
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "九三，需于泥，致寇至。 ",
            "children": [
              {
                "type": "注",
                "text": "以剛逼難，欲進其道，所以招寇而致敵也。猶有須焉，不陷其剛。寇之來也，自我所招，敬慎防備，可以不敗。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "九三：需于泥，致冦至。",
            "children": [
              {
                "type": "注",
                "text": "泥逼於水也，既進逼於險，當致冦難之至也。三剛而不中，又居健體之上，有進動之象，故致冦也。苟非敬慎，則致喪敗矣。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "九三，需于泥，致寇至。 ",
            "children": [
              {
                "type": "注",
                "text": "泥，將陷於險矣。寇，則害之大者。九三去險愈近而過剛不中，故其象如此。 "
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "九三，需于泥，致寇至。",
            "children": [
              {
                "type": "注",
                "text": "以剛逼難，欲進其道，所以招寇而致敵也。猶有須焉，不陷其剛。寇之來也，自我所招，敬慎防備，可以不敗。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，需于血，出自穴。"
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，需于血，出自穴。 ",
            "children": [
              {
                "type": "注",
                "text": "凡稱血者，陰陽相傷者也。陰陽相近而不相得，陽欲進而陰塞之，則相害也。穴者，陰之路也。處坎之始，居穴者也。九三剛進，四不能距，見侵則辟，順以聽命者也。故曰「需于血，出自穴」也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四：需于血，出自穴。",
            "children": [
              {
                "type": "注",
                "text": "四以陰柔之質處於險，而下當三陽之進，傷於險難者也，故云｢需于血｣。既傷于險難，則不能安處，必失其居，故云｢出自穴｣。穴，物之所安也。順以從時，不競於險難，所以不至於凶也。以柔居陰，非能競者也，若陽居之，則必凶矣。蓋无中正之德，徒以剛競於險，適足以致凶耳。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，需于血，出自穴。 ",
            "children": [
              {
                "type": "注",
                "text": "血者，殺傷之地。穴者，險陷之所。四交坎體，入乎險矣，故為需于血之象。然柔得其正，需而不進，故又為出自穴之象。占者如是，則雖在傷地，而終得出也。 "
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，需于血，出自穴。",
            "children": [
              {
                "type": "注",
                "text": "凡稱血者，陰陽相傷者也。陰陽相近而不相得，陽欲進而陰塞之，則相害也。穴者，陰之路也，處坎之始，居穴者也。九三剛進，四不能距，見侵則辟，順以聽命者也，故曰「需于血，出自穴」也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "九五，需于酒食，貞吉。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "九五，需于酒食，貞吉。 ",
            "children": [
              {
                "type": "注",
                "text": "需之所須，以待達也。已得天位，暢其中正，无所復須，故酒食而已，獲貞吉也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "九五：需于酒食，貞吉。",
            "children": [
              {
                "type": "注",
                "text": "五以陽剛居中得正，位乎天，位克盡其道矣。以此而需，何需不獲？故宴安酒食以俟之，所須必得也。既得貞正，而所需必遂，可謂吉矣。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "九五，需于酒食，貞吉。 ",
            "children": [
              {
                "type": "注",
                "text": "酒食，宴樂之具，言安以待之。九五陽剛中正，需于尊位，故有此象。占者如是而貞固，則得吉也。 "
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "九五，需于酒食，貞吉。",
            "children": [
              {
                "type": "注",
                "text": "需之所須，以待達也。已得天位，暢其中正，无所復須，故酒食而已，獲貞吉也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六，入于穴，有不速之客三人來，敬之終吉。",
            "children": [
              {
                "type": "集解",
                "list": [
                  {
                    "text": "馬融曰：速，召也。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，入于穴，有不速之客三人來，敬之終吉。 ",
            "children": [
              {
                "type": "注",
                "text": "六四所以出自穴者，以不與三相得而塞其路，不辟則害，故不得不出自穴而辟之也。至於上六，處卦之終，非塞路者也。與三為應，三來之己，乃為己援，故无畏害之辟，而乃有入穴之固也。三陽所以不敢進者，須難之終也。難終則至，不待召也。己居難終，故自來也。處无位之地，以一陰而為三陽之主，故必敬之而後終吉。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六：入于穴，有不速之客三人來，敬之，終吉。",
            "children": [
              {
                "type": "注",
                "text": "需以險在前，需時而後進，上六居險之終，終則變矣。在需之極，久而得矣。陰止於六，乃安其處，故為入于穴，穴所安也。安而既止，後者必至。不速之客三人，謂下之三陽，乾之三陽非在下之物，需時而進者也。需既極矣，故皆上進，不速不促之而自來也。上六既需得其安處，羣剛之來，苟不起忌疾忿競之心，至誠盡敬以待之，雖甚剛暴，豈有侵陵之理？故終吉也。或疑以陰居三陽之上，得為安乎？曰：三陽乾體，志在上進，六陰位，非所止之正，故无爭奪之意，敬之則吉也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，入于穴，有不速之客三人來，敬之，終吉。 ",
            "children": [
              {
                "type": "注",
                "text": "陰居險極，无復有需，有陷而入穴之象。下應九三，九三與下二陽需極並進，為不速客三人之象。柔不能禦而能順之，有敬之之象。占者當陷險中，然於非意之來，敬以待之，則得終吉也。 "
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，入于穴，有不速之客三人來，敬之，終吉。",
            "children": [
              {
                "type": "注",
                "text": "六四所以出自穴者，以不與三相得而塞其路，不辟則害，故不得不出自穴而辟之也。至於上六，處卦之終，非塞路者也。與三為應，三來之己，乃為己援，故无畏害之辟，而乃有入穴之固也。三陽所以不敢進者，須難之終也。難終則至，不待召也。己居難終，故自來也。處无位之地，以一陰而為三陽之主，故必敬之而後終吉。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：雲上於天，需。",
          "children": [
            {
              "type": "释文",
              "text": "王肅本作「雲在天上」。［案］李鼎祚本及史氏口訣義皆於作于。"
            }
          ]
        },
        {
          "type": "句",
          "value": " 【集解】干寶曰：上，升也。"
        },
        {
          "type": "句",
          "value": "君子以飲食宴樂。",
          "children": [
            {
              "type": "释文",
              "text": "宴，烏練反，徐烏殄反，安也。李軌，烏衍反。"
            }
          ]
        },
        {
          "type": "句",
          "value": " 【集解】鄭康成曰：宴，享宴也。　干寶曰：宴，安也。［并釋文］"
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：雲上於天，需；君子以飲食宴樂。 ",
          "children": [
            {
              "type": "注",
              "text": "童蒙已發，盛德光亨，飲食宴樂，其在茲乎。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：雲上於天，需，君子以飲食宴樂。",
          "children": [
            {
              "type": "注",
              "text": "雲氣蒸而上升於天，必待陰陽和洽，然後成雨。雲上，上於天未成雨也，故為須待之義。陰陽之氣交感而未成雨澤，猶若子畜其才德，而未施於用也。君子觀雲上於天，需而為雨之象，懷其道德，安以待時。飲食以養其氣體，宴樂以和其心志，所謂居易以俟命也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：雲上於天，需，君子以飲食宴樂。 ",
          "children": [
            {
              "type": "注",
              "text": "上，上聲。樂，音洛。雲上於天，无所復為，待其陰陽之和而自雨爾。事之當需者，亦不容更有所為，但飲食宴樂，俟其自至而已。一有所為，則非需也。 "
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：雲上於天，需，君子以飲食宴樂。",
          "children": [
            {
              "type": "注",
              "text": "童蒙已發，盛德光亨，飲食宴樂，其在茲乎！"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：坎既為險，又為雨，今不言險雨者，此象不取險難之義也。故不云險也。雨是已下之物，不是須待之義，故不云雨也。不言天上有雲，而言雲上於天者，若是天上有雲，无以見欲雨之義，故云雲上於天。若言雲上於天，是天之欲雨，待時而落，所以明需天惠將施而盛德又亨，故君子於此之時，以飲食宴樂。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：需于郊，不犯難行也。利用恒无咎，未失常也。",
            "children": [
              {
                "type": "释文",
                "text": "利用恒，本亦有无咎者。"
              }
            ]
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：需于郊，不犯難行也。利用恒无咎，未失常也。 "
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：需于郊，不犯難行也。利用恒，无咎，未失常也。",
            "children": [
              {
                "type": "注",
                "text": "處曠逺者，不犯冒險難而行也。陽之為物，剛健上進者也，初能需待於曠逺之地，不犯險難而進，復宜安處不失其常，則可以无咎矣。雖不進，而志動者不能安其常也。君子之需時也，安靜自守，志雖有須而恬然，若將終身焉，乃能用常也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：需于郊，不犯難行也。利用恒，无咎，未失常也。 ",
            "children": [
              {
                "type": "注",
                "text": "難，去聲。 "
              }
            ]
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：需於郊，不犯難行也。利用恒无咎，未失常也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：但難在於坎，初九去難既遠，故待時在于郊。郊者是境上之地，亦去水遠也。「利用恒，无咎」者，恒，常也，遠難待時以避其害，故宜利保守其常，所以无咎，猶不能見幾速進，但得无咎而已。"
                  },
                  {
                    "type": "句",
                    "value": "《象》曰「不犯難行」者，去難既遠，故不犯難而行，「未失常」者，不敢速進，遠難待時，是未失常也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：需于沙，衍在中也。",
            "children": [
              {
                "type": "释文",
                "text": "衍，以善反，徐怡戰反。"
              }
            ]
          },
          {
            "type": "句",
            "value": "雖小有言，以吉終也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：需于沙，衍在中也。雖小有言，以終吉也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：需于沙，衍在中也。雖小有言，以吉終也。",
            "children": [
              {
                "type": "注",
                "text": "衍，寛綽也。二雖近險，而以寛裕居中，故雖小有言語及之，終得其吉，善處者也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：需于沙，衍在中也，雖小有言，以吉終也。 ",
            "children": [
              {
                "type": "注",
                "text": "衍，以善反。衍，寬意。以寬居中，不急進也。 "
              }
            ]
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：需于沙，衍在中也。雖小有言，以吉終也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：沙是水傍之地，去水漸近，待時于沙，故難稍近。雖未致寇，而小有言以相責讓。近不逼難，遠不後時，但履健居中，以待要會，雖小有責讓之言，而終得其吉也。"
                  },
                  {
                    "type": "句",
                    "value": "《象》曰「須于沙衍在中」者，衍謂寬衍，去難雖近，猶未逼于難，而寬衍在其中也，故雖小有言，以吉終也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：需于泥，災在外也。"
          },
          {
            "type": "句",
            "value": "［案］宋石經災作灾。"
          },
          {
            "type": "句",
            "value": "自我致寇，敬慎不敗也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：需于泥，災在外也。自我致寇，敬慎不敗也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：需于泥，災在外也。自我致冦，敬慎不敗也。",
            "children": [
              {
                "type": "注",
                "text": "三切逼上體之險難，故云災在外也。災，患難之通稱，對眚而言，則分也。三之致冦，由已進而廹之，故云｢自我冦｣。自已致，若能敬愼量宜而進，則无喪敗也。需之時，須而後進也，其義在相時而動，非戒其不得進也。直使敬慎毋失其宜耳。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：需于泥，災在外也，自我致寇，敬慎不敗也。 ",
            "children": [
              {
                "type": "注",
                "text": "外，謂外卦。敬慎不敗，發明占外之占。聖人示人之意切矣。 "
              }
            ]
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：需于泥，災在外也。自我致寇，敬慎不敗也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：泥者，水傍之地，泥溺之處，逼近於難，欲進其道，難必害己。故致寇至，猶且遲疑而需待時，雖即有寇至，亦未為禍敗也。"
                  },
                  {
                    "type": "句",
                    "value": "《象》曰「災在外」者，釋需于泥之義，言為需雖復在泥，泥猶居水之外，即災在身外之義，未陷其剛之義，故可用需以免。「自我致寇，敬慎不敗」者，自，由也，由我欲進而致寇來，己若敬慎，則不有禍敗也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：需于血，順以聽也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：需于血，順以聽也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：需于血，順以聽也。",
            "children": [
              {
                "type": "注",
                "text": "四以陰柔居于險難之中，不能固處，故退出自穴。蓋陰柔不能與時競，不能處則退，是順從以聽於時，所以不至於凶也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：需于血，順以聽也。 "
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：需于血，順以聽也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「需于血」者，謂陰陽相傷，故有血也。九三之陽而欲上進，此六四之陰而塞其路，兩相妨害，故稱血。言待時于血，猶待時於難中也。「出自穴」者，穴即陰之路也，而處坎之始，是居穴者也。三來逼己，四不能距，故出此所居之穴以避之，但順以聽命而得免咎也，故《象》云「需於血，順以聽命」也。"
                  },
                  {
                    "type": "句",
                    "value": "注「凡稱血者」至「出自穴也」。　正義曰：凡稱血者，陰陽相傷者也，即坤之上六其血玄黃是也。「穴者陰之路也」者，凡孔穴穿道，皆是幽隱，故云「陰之路也」。「處坎之始，居穴」者，坎是坎險，若處坎之上，即是出穴者也，處坎之始，是居穴者也。但易含萬象，此六四一爻，若以戰鬪言之，其出則為血也；若以居處言之，其處則為穴也。穴之與血，各隨事義也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：酒食貞吉，以中正也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：酒食貞吉，以中正也。 "
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：酒食，貞吉，以中正也。",
            "children": [
              {
                "type": "注",
                "text": "需于酒食而貞且吉者，以五得中正而盡其道也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：酒食貞吉，以中正也。 "
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：酒食貞吉，以中正也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「需于酒食貞吉」者，五既為需之主，已得天位，无所復需，但以需待酒食以遞相宴樂而得貞吉。"
                  },
                  {
                    "type": "句",
                    "value": "《象》曰「酒食貞吉，以中正」者，釋「酒食貞吉」之義，言九五居中得正，需道亨通，上下无事也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：不速之客來，敬之終吉。雖不當位，未大失也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：不速之客來，敬之終吉。雖不當位，未大失也。 ",
            "children": [
              {
                "type": "注",
                "text": "處无位之地，不當位者也。敬之則得終吉，故雖不當位，未大失也。"
              }
            ]
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：不速之客來，敬之，終吉。雖不當位，未大失也。",
            "children": [
              {
                "type": "注",
                "text": "不當位，謂以陰而在上也。爻以六居陰，為所安象，復盡其義，明陰宜在下而居上，為不當位也。然能敬慎以自處，則陽不能陵，終得其吉。雖不當位，而未至於大失也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：不速之客來，敬之終吉。雖不當位，未大失也。 ",
            "children": [
              {
                "type": "注",
                "text": "當，都浪反。後凡言當位、不當位者，倣此。以陰居上，是為當位。言不當位，未詳。"
              }
            ]
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：不速之客來，敬之終吉，雖不當位，未大失也。",
            "children": [
              {
                "type": "注",
                "text": "處无位之地，不當位者也。敬之則得終吉，故雖不當位，未大失也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：上六「入于穴」者，上六陰爻，故亦稱穴也。上六與三相應，三來之己，不為禍害，乃得為己援助，故上六无所畏忌，乃入於穴而居也。「有不速之客三人來」者，速，召也，不須召喚之客有三人自來。三人謂初九、九二、九三。此三陽務欲前進，但畏于險難，不能前進。其難既通，三陽務欲上升，不須召喚而自來，故云「有不速之客三人來」也。「敬之終吉」者，上六居无位之地，以一陰而為三陽之主，不可怠慢，故須恭敬此三陽，乃得終吉。"
                  },
                  {
                    "type": "句",
                    "value": "《象》曰「雖不當位未大失」者，釋「敬之終吉」之義。言己雖不當位，而以一陰為三陽之主，若不敬之，則有凶害。今由己能敬之，雖不當位，亦未有大失，言初時雖有小失，終久乃獲吉，故云「未大失」也。且《需》之一卦，須待難通，其於六爻，皆假他物之象以明人事，待通而亨，須待之義。且凡人萬事，或有去難遠近，須出須處，法此六爻，即萬事盡矣，不可皆以人事曲細比之。《易》之諸爻之例，並皆倣此。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "需，《序卦》：蒙者蒙也，物之穉也，物穉不可不養也，故受之以需。需者，飲食之道也。夫物之幼穉，必待養而成，養物之所需者，飲食也，故曰需者，飲食之道也。雲上於天，有蒸潤之象，飲食所以潤益於物，故需為飲食之道，所以次蒙也。卦之大意須待之義，序卦取所須之大者耳。乾健之性必進者也，乃處坎險之下。險為之阻，故須待而後進也。"
      }
    ]
  ]
}