{
  "name": "鼎",
  "down": "巽",
  "up": "離",
  "guaci": {
    "jijie": [
      {
        "type": "句",
        "value": "鼎，",
        "children": [
          {
            "type": "集解",
            "list": [
              {
                "text": "荀爽曰：三鼎形同，以足為異。",
                "book": "［董逌廣川書跋］"
              }
            ]
          }
        ]
      },
      {
        "type": "句",
        "value": "元吉，亨。",
        "children": [
          {
            "type": "集解",
            "list": [
              {
                "text": "何妥曰：古者鑄金為此器，能調五味，變故取新，以成烹飪之用，以供宗廟，次養聖賢。天子以天下為鼎，諸侯以國為鼎，變故成新，尤須當理，故先元吉，而後亨通。",
                "book": "［口訣義］"
              }
            ]
          }
        ]
      }
    ],
    "wangzhu": [
      {
        "type": "句",
        "value": "鼎，元吉，亨。",
        "children": [
          {
            "type": "注",
            "text": "革去故而鼎取新。取新而當其人，易故而法制齊明。吉然後乃亨，故先元吉而後亨也。鼎者，成變之卦也。革既變矣，則制器立法以成之焉。變而无制，亂可待也；法制應時，然後乃吉。賢愚有別，尊卑有序，然後乃亨，故先元吉而後乃亨。"
          }
        ]
      }
    ],
    "ycz": [
      {
        "type": "句",
        "value": "鼎：元吉亨。",
        "children": [
          {
            "type": "注",
            "text": "以卦才言也。如卦之才，可以致元亨也。止當云元亨，文羨吉字。卦才可以致元亨，未便有元吉也。彖復止云元亨，其羨明矣。"
          }
        ]
      }
    ],
    "zx": [
      {
        "type": "句",
        "value": " 鼎，元吉亨。",
        "children": [
          {
            "type": "注",
            "text": "鼎，烹飪之器。為卦下陰為足，二三四陽為腹，五陰為耳，上陽為鉉，有鼎之象。又以巽木入離火，而致烹飪，鼎之用也。故其卦為鼎。下巽，巽也，上離為目，而五為耳，又內巽順而外聰明之象。卦自《巽》來，陰進居五，而下應九二之陽，故其占曰元亨。吉，衍文也。"
          }
        ]
      }
    ],
    "zhengyi": [
      {
        "type": "句",
        "value": "鼎，元吉，亨。",
        "children": [
          {
            "type": "注",
            "text": "革去故而鼎取新，取新而當其人，易故而法制齊明，吉然後乃亨，故先元吉而後亨也。鼎者，成變之卦也。革既變矣，則制器立法以成之焉。變而无制，亂可待也。法制應時，然後乃吉。賢愚有別，尊卑有序，然後乃亨，故先元吉而後乃亨。"
          },
          {
            "type": "疏",
            "lines": [
              {
                "type": "句",
                "value": "疏　正義曰：鼎者，器之名也。自火化之後鑄金，而為此器以供烹飪之用，謂之為鼎。亨飪成新，能成新法。然則鼎之為器，且有二義：一有亨飪之用，二有物象之法，故《彖》曰「鼎，象也，明其有法象也」。《雜卦》曰「革去故」而「鼎取新」，明其亨飪有成新之用。此卦明聖人革命，示物法象，惟新其制，有鼎之義，以木巽火，有鼎之象，故名為鼎焉。變故成新，必須當理，故先元吉而後乃亨，故曰「鼎，元吉，亨」也。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：鼎，象也。以木巽火，亨飪也。",
          "children": [
            {
              "type": "释文",
              "text": "亨本又作亯，同，普庚反，煮也。飪，人甚反，徐，而鴆反。　［按］《說文》引作孰飪，其義為長。"
            }
          ]
        },
        {
          "type": "句",
          "value": "聖人亨以享上帝，而大亨以養聖賢。",
          "children": [
            {
              "type": "释文",
              "text": "以享，香兩反。 "
            }
          ]
        },
        {
          "type": "句",
          "value": "巽而耳目聰明，柔進而上行，得中而應乎剛，是以元亨。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：鼎，象也。",
          "children": [
            {
              "type": "注",
              "text": "法象也。"
            }
          ]
        },
        {
          "type": "句",
          "value": "以木巽火，亨飪也。",
          "children": [
            {
              "type": "注",
              "text": "亨飪，鼎之用也。"
            }
          ]
        },
        {
          "type": "句",
          "value": "聖人亨以享上帝，而大亨以養聖賢。",
          "children": [
            {
              "type": "注",
              "text": "亨者，鼎之所為也。革去故而鼎成新，故為亨飪調和之器也。去故取新，聖賢不可失也。飪，熟也。天下莫不用之，而聖人用之，乃上以享上帝，而下以大亨養聖賢也。"
            }
          ]
        },
        {
          "type": "句",
          "value": "巽而耳目聰明，",
          "children": [
            {
              "type": "注",
              "text": "聖賢獲養，則己不為而成矣，故巽而耳目聰明也。"
            }
          ]
        },
        {
          "type": "句",
          "value": "柔進而上行，得中而應乎剛，是元亨。",
          "children": [
            {
              "type": "注",
              "text": "謂五也。有斯二德，故能成新而獲大亨也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "《彖》曰：鼎，象也。",
          "children": [
            {
              "type": "注",
              "text": "卦之為鼎，取鼎之象也；鼎之為器，法卦之象也。有象而後有器，卦復用器而為義也。鼎，大器也，重寶也，故其制作形模，法象尤嚴。鼎之名正也，古人訓方，方實正也。以形言，則耳對植於上，足分峙於下，周圓內外，高卑厚薄，莫不有法而至正，至正然後成安重之象。故鼎者法象之器，卦之為鼎，以其象也。"
            }
          ]
        },
        {
          "type": "句",
          "value": "以木巽火，亨飪也。聖人亨以享上帝，而大亨以養聖賢。",
          "children": [
            {
              "type": "注",
              "text": "以二體言鼎之用也。以木巽火，以木從火，所以亨飪也。鼎之為器，生人所賴至切者也。極其用之大，則聖人亨以享上帝，大亨以養聖賢。聖人，古之聖王。大，言其廣。"
            }
          ]
        },
        {
          "type": "句",
          "value": "巽而耳目聰明，柔進而上行，得中而應乎剛，是以元亨。",
          "children": [
            {
              "type": "注",
              "text": "上既言鼎之用矣，復以卦才言人。能如卦之才，可以致元亨也。下體巽，為巽順於理，離明而中虛於上，為耳目聰明之象。凡離在上者，皆云柔進而上行。柔，在下之物，乃居尊位，進而上行也。以明居尊而得中道，應乎剛能用剛，陽之道也。五居中而又以柔而應剛，為得中道。其才如是，所以能元亨也。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：鼎，象也。以木巽火，亨飪也。聖人亨以享上帝，而大亨以養聖賢。",
          "children": [
            {
              "type": "注",
              "text": "亨，普庚反。飪，入甚反。以卦體二象釋卦名義，因極其大而言之。享帝貴誠，用犢而已。養賢則饔飧牢禮，當極其盛，故曰大亨。"
            }
          ]
        },
        {
          "type": "句",
          "value": "巽而耳目聰明，柔進而上行，得中而應乎剛，是以元亨。",
          "children": [
            {
              "type": "注",
              "text": "上，時掌反。以卦象、卦變、卦體釋卦辭。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：鼎，象也。",
          "children": [
            {
              "type": "注",
              "text": "法象也。"
            }
          ]
        },
        {
          "type": "句",
          "value": "以木巽火，亨飪也。",
          "children": [
            {
              "type": "注",
              "text": "亨飪，鼎之用也。"
            }
          ]
        },
        {
          "type": "句",
          "value": "聖人亨以享上帝，而大亨以養聖賢。",
          "children": [
            {
              "type": "注",
              "text": "亨者，鼎之所為也。革去故而鼎成新，故為亨飪調和之器也。去故取新，聖賢不可失也。飪，孰也。天下莫不用之，而聖人用之，乃上以享上帝，而下以大亨養聖賢也。"
            }
          ]
        },
        {
          "type": "句",
          "value": "巽而耳目聰明。",
          "children": [
            {
              "type": "注",
              "text": "聖賢獲養，則己不為而成矣，故巽而耳目聰明也。"
            }
          ]
        },
        {
          "type": "句",
          "value": "柔進而上行，得中而應乎剛，是以元亨。",
          "children": [
            {
              "type": "注",
              "text": "謂五也。有斯二德，故能成新，而獲大亨也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：鼎象也者，明鼎有亨飪成新之法象也。"
                }
              ]
            }
          ]
        },
        {
          "type": "句",
          "value": "「以木巽火，亨飪也」者，此明上下二象有亨飪之用，此就用釋卦名也。"
        },
        {
          "type": "句",
          "value": "「聖人亨以享上帝，而大亨以養聖賢」者，此明鼎用之美。亨飪所須，不出二種，一供祭祀，二當賓客。若祭祀則天神為大，賓客則聖賢為重，故舉其重大，則輕小可知。享帝直言亨，養人則言大亨者，享帝尚質，特牲而已，故直言亨。聖賢既多，養須飽飫，故亨上加大字也。"
        },
        {
          "type": "句",
          "value": "「巽而耳目聰明」者，此明鼎用之益。言聖人既能謙巽大養聖賢，聖賢獲養，則憂其事而助於己，明目達聰，不勞己之聰明，則不為而成矣。"
        },
        {
          "type": "句",
          "value": "「柔進而上行，得中而應乎剛，是以元亨」者，此就六五釋元吉亨，以柔進上行，體己獲通，得中應剛，所通者大，故能制法成新，而獲大亨也。"
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初六，鼎顛趾，利出否。得妾以其子，无咎。",
            "children": [
              {
                "type": "释文",
                "text": "出，徐尺遂反，或如字。 "
              },
              {
                "type": "集解",
                "list": [
                  {
                    "text": "鄭康成曰：顛，踣也。趾，足也。無事曰趾，陳設曰足，爻體巽為股，初爻在股之下，足象也。足所以承正鼎也。初陰爻而柔，與乾同體，以否正承乾，乾為君，以喻君，以喻君。夫人事君，若失正禮，踣其為足之道，情無怨，則當以和義處之。然如否者，嫁於天子，雖失禮，无出道，廢遠之而已。若其無子，不廢逺之，后尊如故。其犯六出則廢之逺之。子廢。坤為順，又為子母牛，今在后妃之旁，側妾之例也。有順徳，子必賢，賢而立以為世子，又何咎也。",
                    "book": "［儀禮疏］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，鼎顛趾，利出否。得妾以其子，无咎。",
            "children": [
              {
                "type": "注",
                "text": "凡陽為實而陰為虛。鼎之為物，下實而上虛，而今陰在下，則是為覆鼎也，鼎腹則趾倒矣。否，謂不善之物也。取妾以為室主，亦顛趾之義也。處鼎之初，將在納新，施顛以出穢，得妾以為子，故无咎也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初六，鼎顛趾，利出否，得妾以其子，无咎。",
            "children": [
              {
                "type": "注",
                "text": " 六在鼎下，趾之象也。上應於四，趾而向上，顛之象也。鼎覆則趾顛，趾顛則覆其實矣，非順道也。然有當顛之時，謂傾出敗惡以致潔，取新則可也。故顛趾利在於出否。否，惡也。四近君，大臣之位，初在下之人而相應，乃上求於下，下從其上也。上能用下之善，下能輔上之為，可以成事功，乃善道，如鼎之顛趾，有當顛之時，未為悖理也。得妾以其子，无咎。六陰而卑，故為妾。得妾，謂得其人也。若得良妾，則能輔助其主，使无過咎也。子，主也。以其子致其主於无咎也。六陰居下而卑，巽從陽，妾之象也，以上六應四，為顛趾，而發此義。初六本无才德可取，故云得妾，言得其人則如是也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初六，鼎顛趾，利出否，得妾以其子，无咎。",
            "children": [
              {
                "type": "注",
                "text": "出，尺遂反，又如字。否，音鄙。居鼎之下，鼎趾之象也，上應九四則顛矣。然當卦初，鼎未有實，而舊有否惡之積焉，因其顛而出之，則為利矣。得妾而因得其子，亦猶是也。此爻之象如此。而其占无咎，蓋因敗以為功，因賤以致貴也。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初六，鼎顛趾，利出否，得妾以其子，无咎。",
            "children": [
              {
                "type": "注",
                "text": "凡陽為實而陰為虛，鼎之為物，下實而上虛。而今陰在下，則是為覆鼎也，鼎覆則趾倒矣。否謂不善之物也。取妾以為室主，亦顛趾之義也。處鼎之初，將在納新，施顛以出穢，得妾以為子，故无咎也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，鼎有實，我仇有疾，不我能即，吉。",
            "children": [
              {
                "type": "集解",
                "list": [
                  {
                    "text": "鄭康成曰：怨耦曰仇。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "九二，鼎有實，我仇有疾，不能我即，吉。",
            "children": [
              {
                "type": "注",
                "text": "以陽之質，處鼎之中，有實者也。有實之物，不可復加，益之則溢，反傷其實。我仇，謂五也。困於乘剛之疾，不能就我，則我不溢，得全其吉也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二，鼎有實，我仇有疾，不我能即，吉。",
            "children": [
              {
                "type": "注",
                "text": " 二以剛實居中，鼎中有實之象。鼎之有實，上出則為用，二剛陽，有濟用之才，與五相應，上從六五之君，則得正而其道可亨。然與初密比，陰從陽者也。九二居中而應，中不至失正己，雖自守，彼必相求，故戒能遠之使不來即我則吉也。仇，對也。陰陽相對之物，謂初也。相從則非正而害義，是有疾也。二當以正自守，使之不能來就己，人能自守以正，則不正不能就之矣。所以吉也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "九二，鼎有實，我仇有疾，不我能即，吉。",
            "children": [
              {
                "type": "注",
                "text": "仇，音求。以剛居中，鼎有實之象也。我仇，謂初。陰陽相求而非正，則相陷於惡而為仇矣。二能以剛中自守，則初雖近，不能以就之，是以其象如此。而其占為如是，則吉也。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，鼎有實，我仇有疾，不我能即，吉。",
            "children": [
              {
                "type": "注",
                "text": "以陽之質，處鼎之中，有實者也。有實之物，不可復加，益之則溢，反傷其實。我仇，謂五也。困於乘剛之疾，不能就我，則我不溢，得全其吉也。 "
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "九三，鼎耳革，其行塞，雉膏不食。"
          },
          {
            "type": "句",
            "value": "［集解］鄭康成曰：雉膏，食之美者。［釋文］ "
          },
          {
            "type": "句",
            "value": "方雨虧悔，終吉。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "九三，鼎耳革，其行塞。雉膏不食，方雨虧悔，終吉。",
            "children": [
              {
                "type": "注",
                "text": "鼎之為義，虛中以待物者也。而三處下體之上，以陽居陽，守實无應，无所納受。耳宜空以待鉉，而反全其實塞，故曰「鼎耳革，其行塞」，雖有雉膏，而終不能食也。雨者，陰陽交和，不偏亢者也。雖體陽爻，而統屬陰卦。若不全任剛亢，務在和通，方雨則悔虧，終則吉也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "九三，鼎耳革，其行塞，雉膏不食，方雨虧悔，終吉。",
            "children": [
              {
                "type": "注",
                "text": " 鼎耳，六五也，為鼎之主。三以陽居巽之上，剛而能巽，其才足以濟務，然與五非應而不同。五中而非正，三正而非中，不同也，未得於君者也。不得於君，則其道何由而行？革，變革為異也。三與五異而不合也，其行塞不能亨也，不合於君則不得其任，无以施其用。膏，甘美之物，象祿位；雉指五也，有文明之德，故謂之雉。三有才用而不得六五之祿位，是不得雉膏食之也。君子蘊其德，久而必彰，守其道，其終必亨。五有聰明之象，而三終上進之物，陰陽交暢則雨。方雨，且將雨也，言五與三方將和合，虧悔終吉，謂不足之悔終當獲吉也。三懷才而不偶，故有不足之悔，然其有剛陽之德，上聰明而下巽正，終必相得，故吉也。三雖不中，以巽體，故无過剛之失，若過剛則豈能終吉。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "九三，鼎耳革，其行塞，雉膏不食，方雨虧悔，終吉。",
            "children": [
              {
                "type": "注",
                "text": "行，下孟反。塞，悉則反。以陽居鼎腹之中，本有美實者也。然以過剛失中，越五應上，又居下之極，為變革之時，故為鼎耳方革，而不可舉移。雖承上卦文明之腴，有雉膏之美，而不得以為人之食。然以陽居陽，為得其正，苟能自守，則陰陽將和，而失其悔矣。占者如是，則初雖不利，而終得吉也。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "九三，鼎耳革，其行塞，雉膏不食。方雨虧悔，終吉。",
            "children": [
              {
                "type": "注",
                "text": "鼎之為義，虛中以待物者也。而三處下體之上，以陽居陽，守實无應，无所納受。耳宜空以待鉉，而反全其實塞，故曰「鼎耳革，其行塞」，雖有雉膏，而終不能食也。雨者，陰陽交和，不偏亢者也，雖體陽爻，而統屬陰卦。若不全任剛亢，務在和通，方雨則悔虧，終則吉也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "九四，鼎折足，覆公餗，其形渥，凶。",
            "children": [
              {
                "type": "释文",
                "text": "渥，於角反，沾也，鄭作剭，音屋。"
              },
              {
                "type": "集解",
                "list": [
                  {
                    "text": "馬融曰： 餗，也。",
                    "book": "［釋文］"
                  },
                  {
                    "text": "　又曰：餗謂糜也。",
                    "book": "［穀梁疏］"
                  },
                  {
                    "text": "　鄭康成曰：糝謂之餗，震為足，竹萌曰筍，筍者餗之為菜也，是八珍之食。",
                    "book": "［周禮疏］"
                  },
                  {
                    "text": "　又曰：餗美饌，鼎三足，三公象，若三公傾覆王之美道屋中形之。",
                    "book": "［周禮疏］"
                  },
                  {
                    "text": "　虞翻曰：餗，八珍之具也。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，鼎折足，覆公餗，其形渥，凶。",
            "children": [
              {
                "type": "注",
                "text": "處上體之下，而又應初，既承且施，非己所堪，故曰鼎折足也。初已出否，至四所盛，則已潔矣，故曰覆公餗也。渥，沾濡之貌也。既覆公餗，體為渥沾，知小謀大，不堪其任，受其至辱，災及其身，故曰「其形渥，凶」也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "九四，鼎折足，覆公餗，其形渥，凶。",
            "children": [
              {
                "type": "注",
                "text": " 四，大臣之位，任天下之事者也。天下之事豈一人所能獨任，必當天下之賢智與之協力。得其人則天下之治可不勞而致也。用非其人，則敗國家之事，貽天下之患。四下應於初，初陰柔小人，不可用者也，而四用之，其不勝任而敗事，猶鼎之折足也。鼎折足則傾覆公上之餗。餗，鼎實也，居大臣之位，當天下之任而所用非人，至於覆敗，乃不勝其任，可羞愧之甚也。其形渥，謂赧污也，其凶可知。繫辭曰：德薄而位尊，知小而謀大，力小而任重，鮮不及矣。言不勝其任也，蔽於所私，德薄知小也。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，鼎折足，覆公餗，其形渥，凶。",
            "children": [
              {
                "type": "注",
                "text": "折，之舌反。覆，方服反。餗，送六反。渥，乙角反。晁氏曰「形渥」，諸本作「刑剭」，謂重刑也。今從之。九四居上，任重者也，而下應初六之陰，則不勝其任矣。故其象如此，而其占凶也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，鼎折足，覆公餗，其形渥，凶。",
            "children": [
              {
                "type": "注",
                "text": "處上體之下而又應初，既承且施，非己所堪，故曰鼎折足也。初已出否，至四所盛，則已絜矣，故曰覆公餗也。渥，沾濡之貌也。既覆公餗，體為渥沾，知小謀大，不堪其任，受其至辱，災及其身，故曰「其形渥，凶」也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，鼎黃耳，金鉉，利貞。",
            "children": [
              {
                "type": "释文",
                "text": "鉉，玄典反，徐又古玄反，又古冥反，一音古螢反。"
              },
              {
                "type": "集解",
                "list": [
                  {
                    "text": " 馬融曰：鉉扛鼎而舉之也。",
                    "book": "［釋文］"
                  },
                  {
                    "text": "　鄭康成曰：金鉉喻明道能舉君之官職也。",
                    "book": "［唐律疏議注］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，鼎黃耳金鉉，利貞。",
            "children": [
              {
                "type": "注",
                "text": "居中以柔，能以通理，納乎剛正，故曰黃耳金鉉，利貞也。耳黃，則能納剛正以自舉也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，鼎黃耳、金鉉，利貞。",
            "children": [
              {
                "type": "注",
                "text": " 五在鼎上，耳之象也。鼎之舉措在耳，為鼎之主也。五有中德，故云黃耳，鉉加耳者也。二應於五，來從於耳者，鉉也，二有剛中之德，陽體剛中色黃，故為金鉉。五文明得中而應剛，二剛中巽體而上應，才无不足也，相應至善矣，所利在貞固而已。六五居中，應，中不至於失正，而質本陰柔，故戒以貞固於中也。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，鼎黃耳、金鉉，利貞。",
            "children": [
              {
                "type": "注",
                "text": "鉉，玄典反。五於象為耳，而有中德，故云黃耳。金，堅剛之物。鉉，貫耳以舉鼎者也。五虛中以應九二之堅剛，故其象如此，而其占則利在貞固而已。或曰，金鉉以上九而言，更詳之。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，鼎黃耳金鉉，利貞。",
            "children": [
              {
                "type": "注",
                "text": "居中以柔，能以通理，納乎剛正，故曰「黃耳金鉉，利貞」也。耳黃，則能納剛正以自舉也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上九，鼎玉鉉，大吉，无不利。"
          },
          {
            "type": "句",
            "value": " 《象》曰：玉鉉在上，剛柔節也。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，鼎玉鉉，大吉，无不利。",
            "children": [
              {
                "type": "注",
                "text": "處鼎之終，鼎道之成也。居鼎之成，體剛履柔，用勁施鉉，以斯處上，高不誠亢。得夫剛柔之節，能舉其任者也。應不在一，則靡所不舉，故曰大吉，无不利也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九，鼎玉鉉，大吉，无不利。",
            "children": [
              {
                "type": "注",
                "text": "井與鼎以上出為用，處終，鼎功之成也。在上鉉之象，剛而溫者玉也，九雖剛陽而居陰，履柔不極剛而能溫者也，居成功之道，唯善處而已，剛柔適宜，動靜不過，則為大吉，无所不利矣。在上為鉉，雖居无位之地，實當用也，與他卦異矣。井亦然。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上九，鼎玉鉉，大吉，无不利。",
            "children": [
              {
                "type": "注",
                "text": "上於象為鉉，而以陽居陰，剛而能溫。故有玉鉉之象，而其占為大吉，无不利。蓋有是德，則如其占也。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，鼎玉鉉，大吉，无不利。",
            "children": [
              {
                "type": "注",
                "text": "處鼎之終，鼎道之成也。居鼎之成，體剛履柔，用勁施鉉，以斯處上，高不誡亢，得夫剛柔之節，能舉其任者也。應不在一，則靡所不舉，故曰「大吉，无不利」也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：木上有火，鼎。君子以正位凝命。",
          "children": [
            {
              "type": "释文",
              "text": "晏翟作擬。  "
            },
            {
              "type": "集解",
              "list": [
                {
                  "text": "鄭康成曰：凝，成也。",
                  "book": "［釋文］"
                },
                {
                  "text": "　翟元曰：凝，度也。",
                  "book": "［同］"
                }
              ]
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：木上有火，鼎，君子以正位凝命。",
          "children": [
            {
              "type": "注",
              "text": "凝者，嚴整之貌也。鼎者，取新成變者也，革去故而鼎成新。正位者，明尊卑之序也。凝命者，以成教命之嚴也。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "《象》曰：木上有火，鼎，君子以正位凝命。",
          "children": [
            {
              "type": "注",
              "text": " 木上有火，以木巽火也，烹飪之象，故為鼎。君子觀鼎之象以正位凝命，鼎者法象之器，其形端正，其體安重，取其端正之象，則以正其位，謂正其所居之位。君子所處必正，其小至於席不正不坐，毋跛毋倚。取其安重之象，則凝其命令，安重其命令也。凝，聚止之義，謂安重也。今世俗有凝然之語，以命令而言耳。凡動為皆當安重也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：木上有火，鼎，君子以正位凝命。",
          "children": [
            {
              "type": "注",
              "text": "鼎，重器也，故有正位凝命之意。凝，猶至道不凝之凝，《傳》所謂「協于上下，以承天休」者也。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：木上有火，鼎。君子以正位凝命。",
          "children": [
            {
              "type": "注",
              "text": "凝者，嚴整之貌也。鼎者，取新成變者也。革去故而鼎成新。正位者，明尊卑之序也。凝命者，以成教命之嚴也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：木上有火，即是以木巽火，有亨飪之象，所以為鼎也。「君子以正位凝命」者，凝者，嚴整之貌也。鼎既成新，即須制法。制法之美，莫若上下有序，正尊卑之位，輕而難犯，布嚴凝之命，故君子象此以正位凝命也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：鼎顛趾，未悖也。利出否，以從貴也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：鼎顛趾，未悖也。",
            "children": [
              {
                "type": "注",
                "text": "倒以寫否，故未悖也。"
              }
            ]
          },
          {
            "type": "句",
            "value": "利出否，以從貴也。",
            "children": [
              {
                "type": "注",
                "text": "棄穢以納新也。"
              }
            ]
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "《象》曰：鼎顛趾，未悖也。",
            "children": [
              {
                "type": "注",
                "text": "鼎顛而趾顛，悖道也。然非必為悖者，蓋有傾出否惡之時也。"
              }
            ]
          },
          {
            "type": "句",
            "value": "利出否，以從貴也。",
            "children": [
              {
                "type": "注",
                "text": " 去故而納新，瀉惡而受美，從貴之義也。應於四，上從於貴者也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：鼎顛趾，未悖也。利出否，以從貴也。",
            "children": [
              {
                "type": "注",
                "text": "鼎而顛趾，悖道也。而因可出否以從貴，則未為悖也。從貴，謂應四，亦為取新之意。"
              }
            ]
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：鼎顛趾，未悖也。",
            "children": [
              {
                "type": "注",
                "text": "倒以寫否，故未悖也。"
              }
            ]
          },
          {
            "type": "句",
            "value": "利出否，以從貴也。",
            "children": [
              {
                "type": "注",
                "text": "棄穢以納新也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：鼎顛趾，趾，足也。凡陽為實而陰為虛，鼎之為物，下實而上虛。初六居鼎之始，以陰處下，則是下虛，下虛而鼎足倒矣，故曰鼎顛趾也。「利出否」者，否者不善之物，鼎之倒趾，失其所利，鼎覆而不失其利，在於寫出否穢之物也，故曰利出否也。「得妾以其子，无咎」者，妾者側媵，非正室也。施之於人，正室雖亡，妾猶不得為室主。妾為室主，亦猶鼎之顛趾，而有咎過。妾若有賢子，則母以子貴，以之繼室，則得无咎，故曰「得妾以其子，无咎」也。"
                  }
                ]
              }
            ]
          },
          {
            "type": "句",
            "value": "《象》曰「未悖也」者，倒趾以出否，未為悖逆也。"
          },
          {
            "type": "句",
            "value": "「以從貴」者，舊，穢也。新，貴也。棄穢納新，所以從貴也。然則去妾之賤名而為室主，亦從子貴也。"
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：鼎有實，慎所之也。我仇有疾，終无尤也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：鼎有實，慎所之也。",
            "children": [
              {
                "type": "注",
                "text": "有實之鼎，不可復有所取。才任已極，不可復有所加。"
              }
            ]
          },
          {
            "type": "句",
            "value": "我仇有疾，終无尤也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "《象》曰：鼎有實，慎所之也。",
            "children": [
              {
                "type": "注",
                "text": "鼎之有實，乃人之有才業也。當慎所趨向，不慎所往則亦陷於非義，二能不暱於初，而上從六五之正應，乃是慎所之也。"
              }
            ]
          },
          {
            "type": "句",
            "value": "我仇有疾，終无尤也。",
            "children": [
              {
                "type": "注",
                "text": " 我仇有疾，舉上文也。我仇對己者，謂初也。初比己而非正，是有疾也。既自守以正，則彼無能即我，所以終无過尤也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：鼎有實，慎所之也。我仇有疾，終无尤也。",
            "children": [
              {
                "type": "注",
                "text": "有實而不慎其所往，則為仇所即而陷於惡矣。"
              }
            ]
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：鼎有實，慎所之也。",
            "children": [
              {
                "type": "注",
                "text": "有實之鼎，不可復有所取。才任已極，不可復有所加。"
              }
            ]
          },
          {
            "type": "句",
            "value": "我仇有疾，終无尤也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「鼎有實，我仇有疾，不我能即，吉」者，實謂陽也。仇是匹也。即，就也。九二以陽之質，居鼎之中，有實者也，故曰鼎有實也。有實之物，不可復加也。加之則溢，而傷其實矣。六五我之仇匹，欲來應我，困於乘剛之疾，不能就我，則我不溢，而全其吉也，故曰「我仇有疾，不我能即，吉」也。"
                  }
                ]
              }
            ]
          },
          {
            "type": "句",
            "value": "《象》曰「慎所之」者，之，往也。自此已往，所宜慎之也。"
          },
          {
            "type": "句",
            "value": "「終无尤也」者，五既有乘剛之疾，不能加我，則我終无尤也。"
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：鼎耳革，失其義也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：鼎有革，失其義也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "《象》曰：鼎耳革，失其義也。",
            "children": [
              {
                "type": "注",
                "text": " 始與鼎耳革異者，失其相求之義也，與五非應，失求合之道也。不中，非同志之象也，是以其行塞而不通。然上明而下才，終必和合，故方雨而吉也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：鼎耳革，失其義也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：鼎耳革，失其義也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「鼎耳革，其行塞」者，鼎之為義，下實上虛，是空以待物者也。鼎耳之用，亦宜空以待鉉。今九三處下體之上，當此鼎之耳，宜居空之地，而以陽居陽，是以實處實者也。既實而不虛，則變革鼎耳之常義也。常所納物受鉉之處，今則塞矣，故曰「鼎耳革，其行塞」也。「雉膏不食」者，非直體，實不受，又上九不應於己，亦无所納，雖有其器，而无所用，雖有雉膏，而不能見食也，故曰雉膏不食。「方雨虧悔，終吉」者，雨者，陰陽交和，不偏亢者也。雖體陽爻，而統屬陰卦。若不全任剛亢，務在和通，方欲為此和通，則悔虧而終獲吉，故曰「方雨虧悔，終吉」也。"
                  }
                ]
              }
            ]
          },
          {
            "type": "句",
            "value": "《象》曰「失其義也」者，失其虛中納受之義也。"
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：覆公餗，信如何也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：覆公餗，信如何也。",
            "children": [
              {
                "type": "注",
                "text": "不量其力，果致凶災，信之如何！"
              }
            ]
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "《象》曰：覆公餗，信如何也！",
            "children": [
              {
                "type": "注",
                "text": " 大臣當天下之任，必能成天下之治，安則不誤君上之所倚，下民之所望，與己致身任道之志不失所，斯乃所謂信也，不然則失其職，誤上之委任，得為信乎？故曰：信如何也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：覆公餗，信如何也！",
            "children": [
              {
                "type": "注",
                "text": "言失信也。"
              }
            ]
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：覆公餗，信如何也。",
            "children": [
              {
                "type": "注",
                "text": "不量其力，果致凶災，信之如何？"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「鼎折足，覆公餗」者，餗，糝也。八珍之膳，鼎之實也。初以出否，至四所盛，故當馨絜矣，故以餗言之。初處下體之下，九四處上體之下，上有所承而又應初，下有所施，既承且施，非己所堪，故曰鼎折足。鼎足既折，則覆公餗也。渥，霑濡之貌也。既覆公餗，體則渥霑也。施之於人，知小而謀大，力薄而任重，如此必受其至辱，災及其身也，故曰「其形渥，凶」。"
                  },
                  {
                    "type": "句",
                    "value": "《象》曰「信如何也」者，言不能治之於未亂，既敗之後，乃責之云：不量其力，果致凶災，災既及矣，信如之何也？言信有此不可如何之事也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：鼎黃耳，中以為實也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：鼎黃耳，中以為實也。",
            "children": [
              {
                "type": "注",
                "text": "以中為實，所受不妄也。"
              }
            ]
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "《象》曰：「鼎黃耳」，中以為實也。",
            "children": [
              {
                "type": "注",
                "text": "六五以得中為善，是以中為實德也。五之所以聰明應剛，為鼎之主，得鼎之道，皆由得中也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：「鼎黃耳」，中以為實也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：鼎黃耳，中以為實也。",
            "children": [
              {
                "type": "注",
                "text": "以中為實，所受不妄也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「鼎黃耳金鉉，利貞」者，黃，中也。金，剛也。鉉所以貫鼎而舉之也。五為中位，故曰黃耳。應在九二，以柔納剛，故曰金鉉。所納剛正，故曰利貞也。"
                  }
                ]
              }
            ]
          },
          {
            "type": "句",
            "value": "《象》曰「中為實也」者，言六五以中為實，所受不妄也。"
          }
        ]
      }
    },
    {
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：玉鉉在上，剛柔節也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "《象》曰：玉鉉在上，剛柔節也。",
            "children": [
              {
                "type": "注",
                "text": "剛而溫，乃有節也。上居成功致用之地，而剛柔中節，所以大吉，无不利也。井鼎皆以終為成功，而鼎不云元吉，何也？曰：井之功用皆在上出，又有博施有常之德，是以元吉。鼎以烹飪為功，居上為成德，與井異，以剛柔節，故得大吉也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：玉鉉在上，剛柔節也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：玉鉉在上，剛柔節也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「鼎玉鉉」者，玉者，堅剛而有潤者也。上九居鼎之終，鼎道之成，體剛處柔，則是用玉鉉以自舉者也，故曰鼎玉鉉也。「大吉，无不利」者，應不在一，即靡所不舉，故得大吉而无不利。"
                  }
                ]
              }
            ]
          },
          {
            "type": "句",
            "value": "《象》曰「剛柔節」者，以剛履柔，雖復在上，不為乾之亢龍，故曰剛柔節也。"
          }
        ]
      }
    }
  ],
  "guazhu": [
    [
      {
        "type": "注",
        "text": "鼎，《序卦》：｢革物者莫若鼎，故受之以鼎。｣鼎之為用，所以革物也，變腥而為熟，易堅而為柔，水火不可同處也，能使相合為用而不相害，是能革物也，鼎所以次革也。為卦，上離下巽。所以為鼎，則取其象焉，取其義焉。取其象者有二：以全體言之，則下植為足，中實為腹，受物在中之象，對峙於上者耳也，橫亘乎上者鉉也，鼎之象也；以上下二體言之，則中虛在上，下有足以承之，亦鼎之象也。取其義，則木從火也，巽入也，順從之義，以木從火，為然之象。火之用惟燔與烹，燔不假器，故取烹象而為鼎，以木巽火，烹飪之象也。制器取其象也，乃象器以為卦乎？曰：製器取於象也，象存乎卦，而卦不必先器。聖人制器，不待見卦而後知象，以眾人之不能知象也，故設卦以示之。卦器之先後，不害於義也。或疑鼎非自然之象，乃人為也。曰：固人為也，然烹飪可以成物，形制如是則可用，此非人為，自然也。在井亦然，器雖在卦先，而所取者乃卦之象，卦復用器以為義也。"
      }
    ]
  ]
}