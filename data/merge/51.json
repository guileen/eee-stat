{
  "name": "震",
  "down": "震",
  "up": "震",
  "guaci": {
    "jijie": [
      {
        "type": "句",
        "value": "震，亨。震來虩虩，",
        "children": [
          {
            "type": "释文",
            "text": "虩虩，荀作愬愬。"
          },
          {
            "type": "集解",
            "list": [
              {
                "text": "馬融鄭康成曰：虩虩，恐懼貌。",
                "book": "［釋文］"
              },
              {
                "text": "　陸希聲曰：虩，蠅虎，始在穴中，跳躍而出，象人心之恐動也。",
                "book": "［撮要］"
              }
            ]
          }
        ]
      },
      {
        "type": "句",
        "value": "笑言啞啞，",
        "children": [
          {
            "type": "释文",
            "text": "言亦作語。"
          },
          {
            "type": "集解",
            "list": [
              {
                "text": "馬融曰：啞啞，笑聲。",
                "book": "［釋文］"
              },
              {
                "text": "　鄭康成曰：啞啞，樂也。",
                "book": "［同］"
              }
            ]
          }
        ]
      },
      {
        "type": "句",
        "value": "震驚百里，不喪匕鬯。",
        "children": [
          {
            "type": "集解",
            "list": [
              {
                "text": "鄭康成曰：驚之言警戒也。",
                "book": "［詩疏］"
              },
              {
                "text": "　又曰：鬯者秬黍之酒，其氣調暢，故謂之鬯。",
                "book": "［疏］"
              },
              {
                "text": "　陸績曰：匕者棘匕，橈鼎之器。　先儒云：雷之發聲，聞乎百里，故古帝王制國，公侯地方百里，故以象焉。　又云：匕形似畢，但不兩岐耳，以棘木為之，長二尺，刊柄與末。《詩》云：有梂棘匕是也。用棘者，取其赤心之義。",
                "book": "［并同］"
              }
            ]
          }
        ]
      }
    ],
    "wangzhu": [
      {
        "type": "句",
        "value": "震，亨。",
        "children": [
          {
            "type": "注",
            "text": "懼以成，則是以亨。"
          }
        ]
      },
      {
        "type": "句",
        "value": "震來虩虩，笑言啞啞；",
        "children": [
          {
            "type": "注",
            "text": "震之為義，威至而後乃懼也，故曰震來虩虩，恐懼之貌也。震者，驚駭怠惰，以肅解慢者也。故震來虩虩恐致福也；笑言啞啞，後有則也。"
          }
        ]
      },
      {
        "type": "句",
        "value": "震驚百里，不喪匕鬯。",
        "children": [
          {
            "type": "注",
            "text": "威震驚乎百里，則足可以不喪匕鬯矣。匕，所以載鼎實。鬯，香酒。奉宗廟之盛也。"
          }
        ]
      }
    ],
    "ycz": [
      {
        "type": "句",
        "value": "震，亨",
        "children": [
          {
            "type": "注",
            "text": "陽生於下而上進，有亨之義；又震為動，為恐懼，為有主。震而奮發，動而進，懼而修，由主而保大；皆可以致亨，故震有亨。"
          }
        ]
      },
      {
        "type": "句",
        "value": "震來虩虩*，笑言啞啞。",
        "children": [
          {
            "type": "注",
            "text": "當震動之來則恐懼不敢自寧，旋顧周慮，虩虩然也。虩虩，顧慮不安之貌，蠅虎謂之虩者，以其周環顧慮不自寧也。處震如是，則能保其安裕，故笑言啞啞。啞啞，笑言和適之貌。"
          },
          {
            "type": "注",
            "text": "註*：虩，音｢細｣，虩虩，形容恐懼的樣子。"
          }
        ]
      },
      {
        "type": "句",
        "value": "震驚百里，不喪匕鬯*。",
        "children": [
          {
            "type": "注",
            "text": "言震動之大而處之之道。動之大者，莫若雷。震為雷，故以雷言雷之震動，驚及百里之遠，人無不懼而自失，雷聲所及百里也。唯宗廟祭祀執匕鬯者，則不至於喪失。人之致其誠敬，莫如祭祀。匕以載鼎實，升之於爼；鬯以灌地而降神，方其酌裸以求神薦牲，而祈享盡其誠敬之心。則雖雷震之威，不能使之懼而失守，故臨大震，懼能安而不自失者，唯誠敬而已。此處震之道也。卦才无取故，但言處震之道。"
          },
          {
            "type": "注",
            "text": "註*：匕，音｢比｣，古時的湯匙。鬯，音｢暢｣。祭祀用之香酒，以鬱金香合黍釀造而成之酒。"
          }
        ]
      }
    ],
    "zx": [
      {
        "type": "句",
        "value": " 震，亨。震來虩虩，笑言啞啞，震驚百里，不喪匕鬯。",
        "children": [
          {
            "type": "注",
            "text": " 虩，許逆反。啞，烏客反。喪，息浪反。匕，必以反。鬯，勅亮反。震，動也。一陽始生於二陰之下，震而動也。其象為雷，其屬為長子。震有亨道。震來，當震之來時也。虩虩，恐懼驚顧之貌。震驚百里，以雷言。匕，所以舉鼎實。鬯，以秬黍酒和郁金，所以灌地降神者也。不喪匕鬯，以長子言也。此卦之占，為能恐懼則致福，而不失其所主之重。"
          }
        ]
      }
    ],
    "zhengyi": [
      {
        "type": "句",
        "value": "震，亨。",
        "children": [
          {
            "type": "注",
            "text": "懼以成，則是以亨。"
          }
        ]
      },
      {
        "type": "句",
        "value": "震來虩虩，笑言啞啞。",
        "children": [
          {
            "type": "注",
            "text": "震之為義，威至而後乃懼也，故曰「震來虩虩」，恐懼之貌也。震者，驚駭怠惰以肅解慢者也，故「震來虩虩，恐致福也。笑言啞啞，後有則也」。"
          }
        ]
      },
      {
        "type": "句",
        "value": "震驚百里，不喪匕鬯。",
        "children": [
          {
            "type": "注",
            "text": "威震驚乎百里，則足可以不喪匕鬯矣。匕，所以載鼎實；鬯，香酒，奉宗廟之盛也。"
          },
          {
            "type": "疏",
            "lines": [
              {
                "type": "句",
                "value": "疏　正義曰：震亨者，震動也。象雷之卦，天之威動，故以震為名，震既威動，莫不驚懼，驚懼以威，則物皆整齊，由懼而獲通，所以震有亨德，故曰「震亨」也。"
              },
              {
                "type": "句",
                "value": "「震來虩虩，笑言啞啞」者，「虩虩」恐懼之貌也，「啞啞」笑語之聲也。震之為用，天之威怒，所以肅整怠慢，故迅雷風烈，君子為之變容，施之於人事，則是威嚴之教行於天下也。故震之來也，莫不恐懼，故曰「震來虩虩」也。物既恐懼，不敢為非，保安其福，遂至笑語之盛，故曰「笑言啞啞」也。"
              },
              {
                "type": "句",
                "value": "「震驚百里，不喪匕鬯」者，匕，所以載鼎實；鬯，香酒也。奉宗廟之盛者也。震卦施之於人，又為長子，長子則正體於上，將所傳重，出則撫軍，守則監國，威震驚於百里，可以奉承宗廟，彝器粢盛，守而不失也，故曰「震驚百里，不喪匕鬯」。"
              },
              {
                "type": "句",
                "value": "注「威震至廟之盛也」：正義曰：先儒皆云：雷之發聲，聞乎百里。故古帝王制國，公侯地方百里，故以象焉。竊謂：天之震雷，不應止聞百里，蓋以古之啟土，百里為極。文王作《繇》在殷時，明長子威震於一國，故以「百里」言之也。「匕所以載鼎實，鬯香酒」者，陸績云：「匕者棘匕，橈鼎之器。」先儒皆云：匕形似畢，但不兩岐耳。以棘木為之，長三尺，刊柄與末。《詩》云「有捄棘匕」是也。用棘者，取其赤心之義。祭祀之禮，先烹牢於鑊，既納諸鼎，而加冪焉。將薦乃舉冪，而以匕出之，升于俎上，故曰「匕所以載鼎實」也。鬯者，鄭玄之義，則為秬黍之酒，其氣調暢，故謂之「鬯」。《詩傳》則為鬯是香草。案：王度《記》云：「天子鬯，諸侯薰，大夫蘭。」以例而言之，則鬯是草明矣。今特言「匕鬯」者，鄭玄云：「人君於祭祀之禮，尚牲薦鬯而巳，其餘不足觀也。」"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：震，亨，震來虩虩，恐致福也。笑言啞啞，後有則也。"
        },
        {
          "type": "句",
          "value": "震驚百里，驚遠而懼邇也。出可以守宗廟社稷，以為祭主也。",
          "children": [
            {
              "type": "集解",
              "list": [
                {
                  "text": "王肅曰：在有靈而尊者莫若於天，有靈而貴者莫若於王，有聲而威者莫若於雷，有政而嚴者莫若於侯。是以天子當乾，諸侯用震。地不過一同，雷不過百里。政行百里，則匕鬯亦不喪。祭祀國家大事，不喪，宗廟安矣。處則諸侯執其政，出則長子掌其祀。",
                  "book": "［御覽］"
                }
              ]
            }
          ]
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "彖曰：震，亨。震來虩虩，恐致福也。 笑言啞啞，後有則也。 震驚百里，驚遠而懼邇也。 ",
          "children": [
            {
              "type": "注",
              "text": "威震驚乎百里，則惰者懼於近也。"
            }
          ]
        },
        {
          "type": "句",
          "value": "出可以守宗廟社稷，以為祭主也。",
          "children": [
            {
              "type": "注",
              "text": "明所以堪長子之義也。不喪匕鬯，則己出可以守宗廟。"
            }
          ]
        },
        {
          "type": "句",
          "value": "彖曰：洊雷，震；君子以恐懼脩省。"
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "《彖》曰：震，亨。"
        },
        {
          "type": "句",
          "value": "震來虩虩，恐致福也；笑言啞啞，後有則也。",
          "children": [
            {
              "type": "注",
              "text": "震自有亨之義，非由卦才震來而能恐懼自修自慎，則可反至福吉也。笑言啞啞，言自若也，由能恐懼而後自處有法則也。有則則安而不懼矣，處震之道也。"
            }
          ]
        },
        {
          "type": "句",
          "value": "震驚百里，驚遠而懼邇也。",
          "children": [
            {
              "type": "注",
              "text": "雷之震及於百里，遠者驚，邇者懼，言其威遠大矣。"
            }
          ]
        },
        {
          "type": "句",
          "value": "出可以守宗廟社稷，以為祭主也。",
          "children": [
            {
              "type": "注",
              "text": "《彖》文脫｢不喪匕鬯｣一句，《卦辭》云｢不喪匕鬯｣，本為誠敬之至，威懼不能使之自失。《彖》以長子宜如是，因承上文，用長子之義通解之，謂其誠敬不喪匕鬯，則君出而可以守宗廟社稷以為祭主也。長子如是，而後可以守世祀、承國家也。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：震，亨。",
          "children": [
            {
              "type": "注",
              "text": " 震有亨道，不待言也。"
            }
          ]
        },
        {
          "type": "句",
          "value": "震來虩虩，恐致福也。笑言啞啞，後有則也。",
          "children": [
            {
              "type": "注",
              "text": " 恐致福，恐懼以致福也。則，法也。"
            }
          ]
        },
        {
          "type": "句",
          "value": "震驚百里，驚遠而懼邇也。出，可以守宗廟社稷，以為祭主也。",
          "children": [
            {
              "type": "注",
              "text": "程子以為邇也下脫「不喪匕鬯」四字，今從之。出，謂繼世而主祭也。或云「出」即「鬯」字之誤。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：震，亨。震來虩虩，恐致福也。笑言啞啞，後有則也。震驚百里，驚遠而懼邇也。",
          "children": [
            {
              "type": "注",
              "text": "威靈驚乎百里，則惰者懼於近矣。 "
            }
          ]
        },
        {
          "type": "句",
          "value": "出可以守宗廟社稷，以為祭主也。"
        },
        {
          "type": "句",
          "value": " 注云： 明所以堪長子之義也。不喪匕鬯，則己出可以守宗廟。"
        },
        {
          "type": "句",
          "value": " 疏　正義曰：「震亨」者，卦之名德。但舉《經》而不釋名德所由者，正明由懼得通，故曰「震亨」，更无他義。或本无此二字。"
        },
        {
          "type": "句",
          "value": "「震來虩虩，恐致福也」者，威震之來，初雖恐懼，能因懼自修，所以致福也」。"
        },
        {
          "type": "句",
          "value": "「笑言啞啞，後有則也」者，因前恐懼自修，未敢寬逸，致福之後，方有笑言。以曾經戒懼，不敢失則，必時然後言，樂然後笑，故言「笑言啞啞，後有則也」。"
        },
        {
          "type": "句",
          "value": "「震驚百里，驚遠而懼邇」者，言威震驚於百里之遠，則惰者恐懼於近也。"
        },
        {
          "type": "句",
          "value": "「出可以守宗廟社稷，以為祭主」者，釋「不喪匕鬯」之義也。出，謂君出巡狩等事也。君出，則長子留守宗廟社稷，攝祭主之禮事也。"
        },
        {
          "type": "句",
          "value": "注「巳出」：正義曰：「巳出」謂君也。"
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，震來虩虩，後笑言啞啞，吉。"
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，震來虩虩，後笑言啞啞，吉。",
            "children": [
              {
                "type": "注",
                "text": "體夫剛德，為卦之先，能以恐懼脩其德也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九，震來虩虩，後笑言啞啞，吉。",
            "children": [
              {
                "type": "注",
                "text": "初九，成震之主，致震者也。在卦之下，處震之初也。知震之來，當震之始，若能以為恐懼而周旋顧慮，虩虩然不敢寧止，則終必保其安吉，故後笑言啞啞也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，震來虩虩，後笑言啞啞，吉。",
            "children": [
              {
                "type": "注",
                "text": "成震之主，處震之初，故其占如此。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，震來虩虩，後笑言啞啞，吉。",
            "children": [
              {
                "type": "注",
                "text": "體夫剛德，為卦之先，能以恐懼脩其德也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，震來厲，億喪貝，躋于九陵，勿逐，七日得。",
            "children": [
              {
                "type": "释文",
                "text": "億，本又作噫，同，於其反，辭也，鄭於力反，喪，息浪反，荀如字。貝如字，荀作敗。躋，本又作隮。"
              },
              {
                "type": "集解",
                "list": [
                  {
                    "text": "鄭張成曰：十萬，億。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，震來厲，億喪貝。躋于九陵，勿逐，七日得。",
            "children": [
              {
                "type": "注",
                "text": "震之為義，威駭怠懈，肅整惰慢者也。初幹其任，而二乘之，震來則危，喪其資貨，亡其所處矣，故曰震來厲，億喪貝。億，辭也。貝，資貨，糧用之屬也。犯逆受戮，无應而行，行无所舍。威嚴大行，物莫之納，无糧而走。雖復超越陵險，必困于窮匱，不過七日，故曰勿逐，七日得也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，震來厲，億喪貝*，躋於九陵**，勿逐，七日得。",
            "children": [
              {
                "type": "注",
                "text": "六二居中得正，善處震者也，而乘初九之剛。九，震之主，震剛動而上奮，孰能禦之，厲猛也，危也。彼來既猛，則己處危矣。億，度也；貝，所有之資也；躋，升也；九陵，陵之高也；逐，往追也。以震來之厲，度不能當，而必喪其所有，則升至高以避之也。九言其重，岡陵之重，高之至也。九重之多也，如九天、九地也。｢勿逐，七日得｣：二之所貴者中正也，遇震懼之來，雖量勢巽避，當守其中正，无自失也。億之必喪也，故遠避之以自守，過則復其常矣，是勿逐而自得也。逐，即物也，以己即物，失其守矣，故戒勿逐，避遠自守。處震之大方也，如二者，當危懼而善處者也。卦位有六七，乃更始，事既終，時既易也，不失其守，雖一時不能禦其來，然時過事已則復其常，故云七日得。"
              },
              {
                "type": "注",
                "text": "註*：億，猜測，即臆測。貝，所擁有的財物。億喪貝：猜測將喪失自己所擁有的財物。"
              },
              {
                "type": "注",
                "text": "註**：躋，音｢基｣，登高，《說文》：登也。躋於九陵，登高到高處以避難。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，震來厲，億喪貝，躋于九陵，勿逐，七日得。",
            "children": [
              {
                "type": "注",
                "text": "躋，子西反。六二乘初九之剛，故當震之來而危厲也。億字未詳。又當喪其貨貝而升於九陵之上。然柔順中正，足以自守，故不求而自獲也。此爻占具象中，但九陵、七日之象，則未詳耳。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，震來厲，億喪貝。躋于九陵，勿逐，七日得。",
            "children": [
              {
                "type": "注",
                "text": "震之為義，威駭怠懈，肅整惰慢者也。初幹其任，而二乘之，震來則危，喪其資貨，亡其所處矣，故曰震來厲，億喪貝。億，辭也。貝，資貨，糧用之屬也。犯逆受戮，无應而行，行无所舍。威嚴大行，物莫之納，无糧而走。雖復超越陵險，必困于窮匱，不過七日，故曰勿逐，七日得也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，震蘇蘇，震行无眚。",
            "children": [
              {
                "type": "集解",
                "list": [
                  {
                    "text": "馬融曰：蘇蘇，尸祿素餐貌。",
                    "book": "［釋文］"
                  },
                  {
                    "text": "　鄭康成曰：蘇蘇，不安也。　王肅曰：蘇蘇，躁動貌。",
                    "book": "［并同］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，震，蘇蘇，震行无眚。",
            "children": [
              {
                "type": "注",
                "text": "不當其位，位非所處，故懼蘇蘇也。而无乘剛之逆，故可以懼行而无眚也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，震蘇蘇，震行无眚*。",
            "children": [
              {
                "type": "注",
                "text": "蘇蘇，神氣緩散自失之狀。三以陰居陽，不正處，不正於平時且不能安，況處震乎。故其震懼而蘇蘇然，若因震懼而能行，去不正而就正，則可以无過。眚，過也。三行則至四正也，動以就正為善故。二勿逐則自得，三能行則无眚。以不正而處震懼，有眚可知。"
              },
              {
                "type": "注",
                "text": "註*：眚，音省ㄕㄥˇ，古同｢省｣。《說文》：目病生翳也。又《廣韻》：過也，災也。眚，引伸爲過錯，錯誤。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，震蘇蘇，震行无眚。",
            "children": [
              {
                "type": "注",
                "text": "蘇蘇，緩散自失之狀。以陰居陽，當震時而居不正，是以如此。占者若因懼而能行，以去其不正，則可以无眚矣。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，震蘇蘇，震行无眚。",
            "children": [
              {
                "type": "注",
                "text": "不當其位，位非所處，故懼蘇蘇也。而无乘剛之逆，故可以懼行而无眚也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "九四，震遂泥。",
            "children": [
              {
                "type": "释文",
                "text": "泥，乃計反，荀本遂作隊，泥音乃低反。"
              },
              {
                "type": "集解",
                "list": [
                  {
                    "text": "鄭眾曰：身既不安，豈能安眾。",
                    "book": "［口訣義］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，震，遂泥。",
            "children": [
              {
                "type": "注",
                "text": "處四陰之中，居恐懼之時，為眾陰之主，宜勇其身以安於眾。若其震也，遂困難矣。履夫不正，不能除恐，使物安己，德未光也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "九四，震遂泥。",
            "children": [
              {
                "type": "注",
                "text": "九四居震動之時，不中不正，處柔失剛健之道。居四无中正之德，陷溺於重陰之間，不能自震奮者也，故云｢遂泥｣。泥，滯溺也，以不正之陽而上下重陰，安能免於泥乎，遂无反之意。處震懼莫能守也，欲震動則莫能奮也，震道亡矣，豈復能光亨也。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，震遂泥。",
            "children": [
              {
                "type": "注",
                "text": "泥，乃計反。以剛處柔，不中不正，陷於二陰之間，不能自震也。遂者，无反之意。泥，滯溺也。"
              }
            ]
          },
          {
            "type": "句",
            "value": "《象》曰，震遂泥，未光也。"
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，震，遂泥。",
            "children": [
              {
                "type": "注",
                "text": "處四陰之中，居恐懼之時，為眾陰之主，宜勇其身以安於眾。若其震也，遂困難矣。履夫不正，不能除恐，使物安己，德未光也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，震，往來厲，億无喪有事。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，震往來厲，億无喪，有事！",
            "children": [
              {
                "type": "注",
                "text": "往則无應，來則乘剛，恐而往來，不免於危。夫處震之時，而得尊位，斯乃有事之機也。而懼往來，將喪其事，故曰億无喪，有事也。"
              }
            ]
          },
          {
            "type": "句",
            "value": " 象曰：震往來厲，危行也。其事在中，大无喪也。",
            "children": [
              {
                "type": "注",
                "text": "大則无喪，往來乃危也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，震往來厲，億无喪，有事。",
            "children": [
              {
                "type": "注",
                "text": "六五雖以陰居陽，不當位為不正，然以柔居剛又得中，乃有中德者也。不失中則不違於正矣，所以中為貴也。諸卦二五雖不當位，多以中為美。三四雖當位，或以不中為過，中常重於正也。蓋中則不違於正，正不必中也，天下之理莫善於中。於六二、六五可見，五之動，上往則柔不可居動之極，下來則犯剛，是往來皆危也。當君位，為動之主，隨宜應變，在中而已，故當億度无喪失其所有之事而已。所有之事謂中德，苟不失中，雖有危，不至於凶也。億度謂圖慮，求不失中也。五所以危，由非剛陽而无助，若以剛陽有助為動之主，則能亨矣。往來皆危，時則甚難，但期於不失中，則可自守，以柔主動，固不能致亨濟也。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，震往來厲，億无喪，有事。",
            "children": [
              {
                "type": "注",
                "text": "喪，息浪反。以六居五，而處震時，无時而不危也。以其得中，故无所喪而能有事也。占者不失其中，則雖危无喪矣。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，震往來厲，億无喪，有事！",
            "children": [
              {
                "type": "注",
                "text": "往則无應，來則乘剛，恐而往來，不免於危。夫處震之時，而得尊位，斯乃有事之機也。而懼往來，將喪其事，故曰億无喪，有事也。"
              }
            ]
          },
          {
            "type": "句",
            "value": " 象曰：震往來厲，危行也。其事在中，大无喪也。",
            "children": [
              {
                "type": "注",
                "text": "大則无喪，往來乃危也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「震往來厲」者，六五往則无應，來則乘剛，恐而往來，不免於咎，故曰「震往來厲」也。"
                  },
                  {
                    "type": "句",
                    "value": "「億无喪，有事」者，夫處震之時，而得尊位，斯乃有事之機，而懼以往來，將喪其事，故戒之曰「億无喪，有事」也。"
                  },
                  {
                    "type": "句",
                    "value": "《象》曰「危行也」者，懷懼往來，是致危之行。其事在中。「大无喪也」者，六五居尊，當有其事，在於中位，得建大功。若守中建大，則无喪有事。若恐懼往來，則致危无功也。"
                  }
                ]
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六，震索索，視矍矍，",
            "children": [
              {
                "type": "释文",
                "text": "視如字，徐市至反。矍矍，俱縛反，徐許縛反。"
              },
              {
                "type": "集解",
                "list": [
                  {
                    "text": "馬融曰：索索，內不安貌。矍矍，中未得之貌。",
                    "book": "［釋文］"
                  },
                  {
                    "text": "　鄭康成曰：索索，猶縮縮，足不正也。矍矍，目不正。",
                    "book": "［同］"
                  }
                ]
              }
            ]
          },
          {
            "type": "句",
            "value": "征凶。震不于其躬，于其鄰，无咎。婚媾有言。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，震索索，視矍矍，征凶。震不于其躬，于其鄰，无咎，婚媾有言。",
            "children": [
              {
                "type": "注",
                "text": "處震之極，極震者也。居震之極，求中未得，故懼而索索，視而矍矍，无所安親也。已處動極而復征焉，凶其宜也。若恐非己造，彼動故懼，懼鄰而戒，合於備豫，故无咎也。極懼相疑，故雖婚媾而有言也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六，震索索，視矍矍*，征凶。震不于其躬，于其鄰，无咎。婚媾有言。",
            "children": [
              {
                "type": "注",
                "text": "索索，消索不存之狀，謂其志氣如是。六以陰柔居震動之極，其驚懼之甚，志氣殫索也。矍矍，不安定貌。志氣索索，則視瞻徊徨，以陰柔不中正之質，而處震動之極，故征則凶也。震之及身，乃于其躬也，不于其躬，謂未及身也。鄰者，近於身者也，能震懼於未及身之前，則不至於極矣，故得无咎。茍未至於極，尚有可改之道，震終當變柔，不固守，故有畏鄰戒而能變之義。聖人於震終，示人知懼而能改之義，為勸深矣。婚媾，所親也，謂同動者。有言，有怨咎之言也。六居震之上，始為眾動之首，今乃畏鄰戒而不敢進，與諸處震者異矣，故婚媾有言也。"
              },
              {
                "type": "注",
                "text": "註*：矍，音ㄐㄩㄝˊ《說文》：｢隹欲逸走也。從又。持之矍矍也。隼欲逸走而未能。《徐曰》左右驚顧也。一曰視遽貌。｣"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，震索索，視矍矍，征凶。震不于其躬，于其鄰，无咎。婚媾有言。",
            "children": [
              {
                "type": "注",
                "text": "索，桑落反。矍，俱縛反。以陰柔處震極，故為索索，矍矍之象，以是而行，其凶必矣。然能及其震未及其身之時，恐懼脩省，則可以无咎，而亦不能免於婚媾之有言。戒占者當如是也。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，震索索，視矍矍，征凶。震不于其躬，于其鄰，无咎，婚媾有言。",
            "children": [
              {
                "type": "注",
                "text": "處震之極，極震者也。居震之極，求中未得，故懼而索索，視而矍矍，无所安親也。已處動極而復征焉，凶其宜也。若恐非己造，彼動故懼，懼鄰而戒，合於備豫，故无咎也。極懼相疑，故雖婚媾而有言也。 "
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：洊雷震，君子以恐懼修省。",
          "children": [
            {
              "type": "释文",
              "text": "洊，在薦反，徐又在悶反。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "《象》曰：洊雷*，震，君子以恐懼修省。",
          "children": [
            {
              "type": "注",
              "text": "洊，重襲也。上下皆震，故為洊雷。雷重仍則威益盛，君子觀洊雷威震之象，以恐懼自修，飭循省也。君子畏天之威，則修正其身，思省其過咎而改之，不唯雷震，凡遇驚懼之事皆當如是。"
            },
            {
              "type": "注",
              "text": "註*：洊，音｢薦｣，再次，屢次，接連，重覆的意思。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：洊雷，震，君子以恐懼脩省。",
          "children": [
            {
              "type": "注",
              "text": "洊，在薦反。省，悉井反。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：洊雷，震，君子以恐懼脩省。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：洊者，重也，因仍也。雷相因仍，乃為威震也。此是重震之卦，故曰「洊雷震」也。「君子以恐懼脩省」者，君子恒自戰戰兢兢，不敢懈惰，今見天之怒，畏雷之威，彌自脩身省察己過，故曰「君子以恐懼脩省」也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：震來虩虩，恐致福也。笑言啞啞，後有則也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "象曰：震來虩虩，恐致福也。笑言啞啞，後有則也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "《象》曰：震來虩虩，恐致福也，笑言啞啞，後有則也。",
            "children": [
              {
                "type": "注",
                "text": "震來而能恐懼，周顧則无患矣，是能因恐懼，而反致福也。因恐懼而自修省，不敢違於法度。是由震而後有法則，故能保其安吉，而笑言啞啞也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：震來虩虩，恐致福也。笑言啞啞，後有則也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：震來虩虩，恐致福也。笑言啞啞，後有則也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：初九剛陽之德，為一卦之先，剛則不闇於幾，先則能有前識。故處震驚之始，能以恐懼自修，而獲其吉，故曰「震來虩虩，後笑言啞啞，吉」。此爻辭兩句，既與卦同，《象》辭釋之，又與《彖》不異者，蓋卦舉威震之功，令物恐懼致福，爻論遇震而懼、脩省致福之人。卦則自震言人，爻則據人威震，所說雖殊，其事一也。所以爻卦二辭，本末俱等，其猶《屯卦》初九，與卦俱稱「利建侯」。然卦則凡舉屯時宜其有所封建，爻則「以貴下賤」則是堪建之人，此《震》之初九，亦其類也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：震來厲，乘剛也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "象曰：震來厲，乘剛也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "《象》曰：震來厲，乘剛也。",
            "children": [
              {
                "type": "注",
                "text": "當震而乘剛，是以彼厲而己危。震剛之來，其可禦乎。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：震來厲，乘剛也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：震來厲，乘剛也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「震來厲，億喪貝」者，億，辭也。貝，資貨糧用之屬。震之為用，本威惰慢者也。初九以剛處下，聞震而懼，恐而致福，即是有德之人。六二以陰賤之體，不能敬於剛陽，尊其有德，而反乘之，是傲尊陵貴，為天所誅。震來則有危亡，喪其資貨，故曰「震來厲，億喪貝」也。"
                  },
                  {
                    "type": "句",
                    "value": "「躋于九陵，勿逐，七日得」者，躋，升也。犯逆受戮，无應而行，行无所舍。威嚴大行，物莫之納。既喪資貨，无糧而走，雖復超越陵險，必困於窮匱，不過七日，為有司所獲矣，故曰「躋於九陵，勿逐，七日得」。 "
                  }
                ]
              }
            ]
          },
          {
            "type": "句",
            "value": "象曰「乘剛也」者，只為乘於剛陽，所以犯逆受戮也。"
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：震蘇蘇，位不當也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "象曰：震蘇蘇，位不當也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "《象》曰：震蘇蘇，位不當也。",
            "children": [
              {
                "type": "注",
                "text": "其恐懼自失，蘇蘇然，由其所處不當故也。不中不正，其能安乎。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：震蘇蘇，位不當也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：震蘇蘇，位不當也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「震蘇蘇，震行无眚」者，蘇蘇，畏懼不安之貌。六三居不當位，故震懼而蘇蘇然也。雖不當位，而无乘剛之逆，故可以懼行而无災眚也。故曰「震蘇蘇，震行无眚」也。"
                  }
                ]
              }
            ]
          },
          {
            "type": "句",
            "value": "象曰「位不當」者，其猶竊位者，遇威嚴之世，不能自安也。"
          },
          {
            "type": "句",
            "value": "注：位非所處，故懼蘇蘇。又云：懼行而无眚。正義曰：驗注以訓震為懼，蓋懼不自為懼，由震故懼也。自下爻辭，皆以震言懼也。"
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：震遂泥，未光也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "象曰：震遂泥，未光也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "《象》曰：震遂泥，未光也。",
            "children": [
              {
                "type": "注",
                "text": "陽者剛物，震者動義，以剛處動，本有光亨之道，乃失其剛正而陷於重陰，以致遂泥，豈能光也。云未光，見陽剛本能震也，以失德故泥耳。"
              }
            ]
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：「震遂泥」未光也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「震遂泥」者，九四處四陰之中，為眾陰之主，當恐懼之時，宜勇其身，以安於眾。若其自懷震懼，則遂滯溺而困難矣，故曰「震遂泥」也。然四失位違中，則是有罪自懼，遂沈泥者也。"
                  }
                ]
              }
            ]
          },
          {
            "type": "句",
            "value": "象曰「未光也」者，身既不正，不能除恐，使物安己，是道德未能光大也。 "
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：震往來厲，危行也。其事在中，大无喪也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "《象》曰：震往來厲，危行也。其事在中，大无喪也。",
            "children": [
              {
                "type": "注",
                "text": "往來皆厲，行則有危也。動皆有危，唯在无喪其事而已。其事謂中也，能不失其中，則可自守也。大无喪，以无喪為大也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：震往來厲，危行也。其事在中，大无喪也。"
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：震索索，中未得也。雖凶无咎，畏鄰戒也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "象曰：震索索，未得中也。雖凶无咎，畏鄰戒也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "《象》曰：震索索，中未得也。雖凶无咎，畏鄰戒也。",
            "children": [
              {
                "type": "注",
                "text": "所以恐懼自失如此，以未得於中道也，謂過中也。使之得中，則不至於索索矣。極而復征，則凶也。若能見鄰戒而知懼，變於未極之前，則无咎也。上六動之極，震極則有變義也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：震索索，中未得也。雖凶无咎，畏鄰戒也。",
            "children": [
              {
                "type": "注",
                "text": "中，謂中心。"
              }
            ]
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "象曰：震索索，未得中也。雖凶无咎，畏鄰戒也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「震索索，視矍矍」者，索索，心不安之貌，矍矍，視不專之容。上六處震之極，極震者也。既居震位，欲求中理以自安而未能得，故懼而索索，視而矍矍，无所安親。"
                  }
                ]
              }
            ]
          },
          {
            "type": "句",
            "value": "「征凶」者，夫處動懼之極而復征焉，凶其宜也，故曰「征凶」也。"
          },
          {
            "type": "句",
            "value": "「震不于其躬，于其鄰，无咎」者，若恐非己造，彼動故懼，懼鄰而戒，合於備豫，則得无咎，故曰「震不于其躬，于其鄰，无咎」也。"
          },
          {
            "type": "句",
            "value": "「婚媾有言」者，居極懼之地，雖復婚媾相結，亦不能无相疑之言，故曰「婚媾有言」也。"
          },
          {
            "type": "句",
            "value": "《象》曰「中未得也」者，猶言未得中也。「畏鄰戒也」者，畏鄰之動，懼而自戒，乃得无咎。"
          }
        ]
      }
    }
  ],
  "guazhu": [
    [
      {
        "type": "注",
        "text": "震，《序卦》：｢主器者莫若長子，故受之以震。｣鼎者器也，震為長男，故取主器之義，而繼鼎之後，長子傳國家、繼位號者也，故為主器之主。《序卦》取其一義之大者，為相繼之義。震之為卦，一陽生於二陰之下。動而上者也，故為震。震，動也，不曰動者，震有動而奮發，震驚之義。乾坤之交，一索而成。震生物之長也，故為長男。其象則為雷，其義則為動；雷有震奮之象，動為驚懼之義。"
      }
    ]
  ]
}