{
  "name": "艮",
  "down": "艮",
  "up": "艮",
  "guaci": {
    "jijie": [
      {
        "type": "句",
        "value": "艮其背，",
        "children": [
          {
            "type": "释文",
            "text": "背，必內反，徐甫載反。 "
          },
          {
            "type": "集解",
            "list": [
              {
                "text": "鄭康成曰：艮之言很也。",
                "book": "［釋文］"
              }
            ]
          }
        ]
      },
      {
        "type": "句",
        "value": "不獲其身，行其庭，不見其人，无咎。"
      }
    ],
    "wangzhu": [
      {
        "type": "句",
        "value": "艮其背，",
        "children": [
          {
            "type": "注",
            "text": "目无患也。"
          }
        ]
      },
      {
        "type": "句",
        "value": "不獲其身；",
        "children": [
          {
            "type": "注",
            "text": "所止在後，故不得其身也。"
          }
        ]
      },
      {
        "type": "句",
        "value": "行其庭，不見其人。",
        "children": [
          {
            "type": "注",
            "text": "相背故也。"
          }
        ]
      },
      {
        "type": "句",
        "value": "无咎。",
        "children": [
          {
            "type": "注",
            "text": "凡物對面而不相通，否之道也。艮者，止而不相交通之卦也。各止而不相與，何得无咎？唯不相見乃可也。施止於背，不隔物欲，得其所止也。背者，无見之物也。无見則自然靜止，靜止而无見，則不獲其身矣。相背者，雖近而不相見，故行其庭，不見其人也。夫施止不於无見，令物自然而止，而強止之，則姦邪並興。近而不相得，則凶。其得无咎，艮其背不獲其身，行其庭不見其人故也。"
          }
        ]
      }
    ],
    "ycz": [
      {
        "type": "句",
        "value": "艮其背，不獲其身；行其庭，不見其人。无咎。",
        "children": [
          {
            "type": "注",
            "text": "人之所以不能安其止者，動於欲也。 欲牽於前，而求其止不可得也。 故艮之道，當艮其背，所見者在前，而背乃背之，是所不見也。止於所不見，則无欲以亂其心，而止乃安。不獲其身，不見其身也，謂忘我也。无我則止矣；不能无我，无可止之道。行其庭，不見其人，庭除之間，至近也。在背則雖至近不見，謂不交於物也。外物不接，內欲不萌，如是而止，乃得止之道於止，為无咎也。"
          }
        ]
      }
    ],
    "zx": [
      {
        "type": "句",
        "value": " 艮其背，不獲其身，行其庭，不見其人，无咎。",
        "children": [
          {
            "type": "注",
            "text": "艮，止也。一陽止於二陰之上，陽自下升，極上而止也。其象為山，取坤地而隆其上之狀，亦止於極而不進之意也。其占則必能止于背而不有其身，行其庭而不見其人，乃无咎也。蓋身，動物也，唯背為止。艮其背，則止於所當止也。止於所當止，則不隨身而動矣，是不有其身也。如是，則雖行於庭除有人之地，而亦不見其人矣。蓋艮其背而不獲其身者，止而止也，行其庭而不見其人者，行而止也。動靜各止其所，而皆主夫靜焉，所以得无咎也。"
          }
        ]
      }
    ],
    "zhengyi": [
      {
        "type": "句",
        "value": "艮其背，",
        "children": [
          {
            "type": "注",
            "text": "目无患也。"
          }
        ]
      },
      {
        "type": "句",
        "value": "不獲其身；",
        "children": [
          {
            "type": "注",
            "text": "所止在後，故不得其身也。"
          }
        ]
      },
      {
        "type": "句",
        "value": "行其庭，不見其人。",
        "children": [
          {
            "type": "注",
            "text": "相背故也。"
          }
        ]
      },
      {
        "type": "句",
        "value": "无咎。",
        "children": [
          {
            "type": "注",
            "text": "凡物對面而不相通，否之道也。艮者，止而不相交通之卦也。各止而不相與，何得无咎？唯不相見乃可也。施止於背，不隔物欲，得其所止也。背者，无見之物也。无見則自然靜止，靜止而无見，則不獲其身矣。相背者，雖近而不相見，故行其庭，不見其人也。夫施止不於无見，令物自然而止，而強止之，則姦邪並興。近而不相得，則凶。其得无咎，艮其背不獲其身，行其庭不見其人故也。"
          },
          {
            "type": "疏",
            "lines": [
              {
                "type": "句",
                "value": "疏　正義曰：「艮其背，不獲其身，行其庭，不見其人，无咎」者，艮，止也，靜止之義，此是象山之卦，故以艮為名。施之於人，則是止物之情，防其動欲，故謂之止。"
              },
              {
                "type": "句",
                "value": "「艮其背」者，此明施止之所也。施止得所，則其道易成，施止不得其所，則其功難成，故《老子》曰：「不見可欲，使心不亂也。」背者，无見之物也。夫无見則自然靜止。夫欲防止之法，宜防其未兆。既兆而止，則傷物情，故施止於无見之所，則不隔物欲，得其所止也。若施止於面，則對面而不相通，強止其情，則姦邪並興，而有凶咎。止而无見，則所止在後，不與而相對。言有物對面而來，則情欲有私於己。既止在後，則是施止无見。所止无見，何及其身？故「不獲其身」。既不獲其身，則相背矣。相背者，雖近而不相見，故「行其庭，不見其人」。如此乃得无咎，故曰「艮其背，不獲其身，行其庭，不見其人，无咎」也。又若能止於未兆，則是治之於未萌，若對面不相交通，則是否之道也。但止其背，可得无咎也。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：艮，止也。時止則止，時行則行，動靜不失其時，其道光明。"
        },
        {
          "type": "句",
          "value": "艮其止，止其所也。上下敵應，不相與也。",
          "children": [
            {
              "type": "释文",
              "text": "應，應對之應，又音膺。"
            }
          ]
        },
        {
          "type": "句",
          "value": "是以不獲其身，行其庭，不見其人，无咎也。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "彖曰：艮，止也。時止則止，時行則行，動靜不失其時，其道光明。",
          "children": [
            {
              "type": "注",
              "text": "止道不可常用，必施於不可以行；適於其時，道乃光明也。"
            }
          ]
        },
        {
          "type": "句",
          "value": "艮其止，止其所也。",
          "children": [
            {
              "type": "注",
              "text": "易背曰止，以明背即止也。施止不可於面，施背乃可也。施止於止，不施止於行，得其所矣，故曰艮其止，止其所也。"
            }
          ]
        },
        {
          "type": "句",
          "value": "上下敵應，不相與也。是以不獲其身，行其庭不見其人，无咎也。"
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：艮，止也。時止則止，時行則行，動靜不失其時，其道光明。",
          "children": [
            {
              "type": "注",
              "text": "此釋卦名。艮之義則止也。然行止各有其時，故時止而止，止也；時行而行，亦止也。艮體篤實，故又有光明之義。大畜於艮，亦以輝光言之。"
            }
          ]
        },
        {
          "type": "句",
          "value": "艮其止，止其所也。上下敵應，不相與也，是以「不獲其身，行其庭，不見其人，无咎」也。",
          "children": [
            {
              "type": "注",
              "text": "此釋卦辭。易「背」為「止」，以明背即止也。背者，止之所也。以卦體言，內外之卦，陰陽敵應而不相與也。不相與，則內不見己，外不見人，而无咎矣。晁氏云：「艮其止，當依卦辭作背。」"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "彖曰：艮，止也。時止則止，時行則行，動靜不失其時，其道光明。",
          "children": [
            {
              "type": "注",
              "text": "止道不可常用，必施於不可以行；適於其時，道乃光明也。"
            }
          ]
        },
        {
          "type": "句",
          "value": "艮其止，止其所也。",
          "children": [
            {
              "type": "注",
              "text": "易背曰止，以明背即止也。施止不可於面，施背乃可也。施止於止，不施止於行，得其所矣，故曰艮其止，止其所也。"
            }
          ]
        },
        {
          "type": "句",
          "value": "上下敵應，不相與也。是以不獲其身，行其庭不見其人，无咎也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「艮，止也」者，訓其名也。「時止則止，時行則行，動靜不失其時，其道光明」者，將釋施止有所光明，施止有時，凡物之動息，自各有時運。用止之法，不可為常，必須應時行止，然後其道乃得光明也。"
                },
                {
                  "type": "句",
                  "value": "艮其止，止其所也：此釋施止之所也。「艮其止」者，疊經文「艮其背」也。「易背曰止，以明背」者，无見之物，即是可止之所也。既時止即宜止，時行則行，所以施止須是所。艮既訓止，今言「艮其止」，是止其所止也，故曰「艮其止，止其所」也。"
                },
                {
                  "type": "句",
                  "value": "「上下敵應，不相與也」者，此就六爻皆不相應，釋艮卦之名，又釋「不獲其身」以下之義。凡應者，一陰一陽，二體不敵。今上下之位，雖復相當，而爻皆峙敵，不相交與，故曰「上下敵應，不相與」也。然八純之卦皆六爻不應，何獨於此言之者，謂此卦既止而不交，爻又峙而不應，與「止」義相協，故兼取以明之也。"
                },
                {
                  "type": "句",
                  "value": "「是以不獲其身，行其庭，不見其人，无咎也」者，此舉經文以結之，明相與而止之，則无咎也。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初六，艮其趾，无咎，利永貞。",
            "children": [
              {
                "type": "释文",
                "text": "趾，如字，荀作止。 "
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，艮其趾，无咎；利永貞。",
            "children": [
              {
                "type": "注",
                "text": "處止之初，行无所之，故止其趾乃得无咎。至靜而定，故利永貞。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初六，艮其趾，无咎，利永貞",
            "children": [
              {
                "type": "注",
                "text": "六在最下，趾之象。趾，動之先也。艮其趾，止於動之初也。事止於初，未至失正，故无咎也。以柔處下，當趾之時也，行則失其正矣，故止乃无咎。陰柔患其不能常也，不能固也，故方止之初，戒以利在常永貞固，則不失止之道也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初六，艮其趾，无咎，利永貞。",
            "children": [
              {
                "type": "注",
                "text": "以陰柔居艮初，為艮趾之象。占者如之，則无咎。而又以其陰柔，故又戒其利永貞也。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初六，艮其趾，无咎；利永貞。",
            "children": [
              {
                "type": "注",
                "text": "處止之初，行无所之，故止其趾乃得无咎。至靜而定，故利永貞。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，艮其腓，不拯其隨，其心不快。",
            "children": [
              {
                "type": "释文",
                "text": "腓，符非反，本又作肥，義與咸卦同。承，音拯救之拯。 "
              },
              {
                "type": "集解",
                "list": [
                  {
                    "text": "馬融曰。承，舉也。",
                    "book": "［釋文］"
                  },
                  {
                    "text": "　",
                    "book": "［按］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，艮其腓，不拯其隨，其心不快。",
            "children": [
              {
                "type": "注",
                "text": "隨，謂趾也。止其腓，故其趾不拯也。腓體躁而處止，而不得拯其隨，又不能退聽安靜，故其心不快也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二 艮其腓*，不拯其隨，其心不快。",
            "children": [
              {
                "type": "注",
                "text": "六二居中，得正得止之道者也。上无應援，不獲其君矣。三居下之上，成止之主。主乎止者也，乃剛而失中，不得止之宜。剛止於上，非能降而下求二，雖有中正之德，不能從也。二之行止，係乎所主，非得自由，故為腓之象。股動，則腓隨動，止在股而不在腓也。二既不得以中正之道，拯救三之不中，則必勉而隨之，不能拯而唯隨也。雖咎不在己，然豈其所欲哉。言不聽，道不行也。故其心不快，不能行其志也。士之處高位，則有拯而无隨。在下位，則有當拯，有當隨，有拯之不得而後隨。"
              },
              {
                "type": "注",
                "text": "註*：腓，音ㄈㄟˊ，小腿。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，艮其腓，不拯其隨，其心不快。",
            "children": [
              {
                "type": "注",
                "text": "拯，之淩反。六二居中得正，既止其腓矣。三為限，則腓所隨也，而過剛不中以止乎上。二雖中正，而體柔弱，不能往而拯之，是以其心不快也。此爻占在象中，下爻放此。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，艮其腓，不拯其隨，其心不快。",
            "children": [
              {
                "type": "注",
                "text": "隨，謂趾也。止其腓，故其趾不拯也。腓體躁而處止，而不得拯其隨，又不能退聽安靜，故其心不快也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "九三，艮其限，列其夤，厲閽心。",
            "children": [
              {
                "type": "释文",
                "text": "夤引真反，鄭本作，徐又音胤，荀作腎，蕙荀作動。"
              },
              {
                "type": "集解",
                "list": [
                  {
                    "text": "馬融曰：限，要也。　鄭康成荀爽虞翻同。",
                    "book": "［釋文］"
                  },
                  {
                    "text": "　又曰：夤，夾脊肉也。　荀爽曰：互體有坎，坎為腎，互體有震，為動。",
                    "book": "［并同］"
                  },
                  {
                    "text": "　王肅曰：薰灼其心。",
                    "book": "［漢上傳］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "九三，艮其限，列其夤，厲薰心。",
            "children": [
              {
                "type": "注",
                "text": "限，身之中也。三當兩象之中，故曰艮其限。夤，當中脊之肉也。止加其身，中體而分，故列其夤而憂危薰心也。艮之為義，各止於其所，上下不相與，至中則列矣。列加其夤，危莫甚焉，危亡之憂，乃薰灼其心也。施止體中，其體分焉，體分兩主，大器喪矣。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "九三，艮其限，列其夤*，厲薰心。",
            "children": [
              {
                "type": "注",
                "text": "限，分隔也。謂上下之際，三以剛居剛而不中，為成艮之主，決止之極也。已在下體之上而隔上下之限，皆為止義，故為艮其限，是確乎止而不復能進退者也。在人身如列其夤。夤，膂也，上下之際也。列絕其夤，則上下不相從屬，言止於下之堅也。止道貴乎得宜，行止不能以時而定於一，其堅強如此，則處世乖戾，與物睽絕，其危甚矣。人之固止一隅(ㄩˊ角落)而舉世莫與宜者，則艱蹇(ㄐㄧㄢˇ難也)忿畏焚撓其中，豈有安裕之理？厲薰心，謂不安之勢，薰爍其中也。"
              },
              {
                "type": "注",
                "text": "註*：夤，ㄧㄣˊ，夾脊肉。膂（ㄌㄩˇ），脊骨"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "九三，艮其限，列其夤，厲熏心。",
            "children": [
              {
                "type": "注",
                "text": "夤，引真反。限，身上下之際，即腰胯也。夤，膂也。止于腓，則不進而已。九三，以過剛不中，當限之處，而艮其限，則不得屈伸，而上下判隔，如列其夤矣。危厲熏心，不安之甚也。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "九三，艮其限，列其夤，厲薰心。",
            "children": [
              {
                "type": "注",
                "text": "限，身之中也。三當兩象之中，故曰艮其限。夤，當中脊之肉也。止加其身，中體而分，故列其夤而憂危薰心也。艮之為義，各止於其所，上下不相與，至中則列矣。列加其夤，危莫甚焉，危亡之憂，乃薰灼其心也。施止體中，其體分焉，體分兩主，大器喪矣。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，艮其身，无咎。"
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，艮其身，无咎。",
            "children": [
              {
                "type": "注",
                "text": "中上稱身，履得其位，止求諸身，得其所處，故不陷於咎也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四，艮其身，无咎。",
            "children": [
              {
                "type": "注",
                "text": "四大臣之位，止天下之當止者也。以陰柔而不遇剛陽之君，故不能止物，唯自止其身，則可无咎。所以能无咎者，以止於正也。言止其身，无咎，則見其不能止物。施於政，則有咎矣。在上位而僅能善其身，无取之甚也。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，艮其身，无咎。",
            "children": [
              {
                "type": "注",
                "text": "以陰居陰，時止而止，故為艮其身之象，而占得无咎也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，艮其身，无咎。",
            "children": [
              {
                "type": "注",
                "text": "中上稱身，履得其位，止求諸身，得其所處，故不陷於咎也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，艮其輔，言有序，悔亡。"
          },
          {
            "type": "句",
            "value": "［按］李氏本序作孚。 "
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，艮其輔，言有序，悔亡。",
            "children": [
              {
                "type": "注",
                "text": "施止於輔，以處於中，故口无擇言，能亡其悔也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，艮其輔，言有序，悔亡。",
            "children": [
              {
                "type": "注",
                "text": "五，君位，艮之主也，主天下之止者也。而陰柔之才不足以當此義，故止以在上，取輔義言之人，之所當慎。而止者，惟言行也。五在上，故以輔言。輔，言之所由出也。艮於輔，則不妄出而有序也。言輕發而无序，則有悔。止之於輔，則悔亡也。有序，中節有次序也。輔與頰舌，皆言所由出，而輔在中。艮其輔，謂止於中也。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，艮其輔，言有序，悔亡。",
            "children": [
              {
                "type": "注",
                "text": "六五當輔之處，故其象如此，而其占悔亡也。悔，謂以陰居陽。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，艮其輔，言有序，悔亡。",
            "children": [
              {
                "type": "注",
                "text": "施止於輔，以處於中，故口无擇言，能亡其悔也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上九，敦艮，吉。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，敦艮，吉。",
            "children": [
              {
                "type": "注",
                "text": "居止之極，極止者也。敦重在上，不陷非妄，宜其吉也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九，敦艮，吉。",
            "children": [
              {
                "type": "注",
                "text": "九以剛實居上，而又成艮之主。在艮之終，止之至，堅篤者也。敦，篤實也。居止之極，故不過而為敦。人之止，難於久終，故節或移於晚守，或失於終事，或廢於久，人之所同患也。上九能敦厚於終，止道之至善，所以吉也。六爻之德，唯此為吉。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上九，敦艮，吉。",
            "children": [
              {
                "type": "注",
                "text": "以陽剛居止之極，敦厚於止者也。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，敦艮，吉。",
            "children": [
              {
                "type": "注",
                "text": "居止之極，極止者也。敦重在上，不陷非妄，宜其吉也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：兼山艮。君子以思不出其位。"
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "象曰：兼山，艮；君子以思不出其位。",
          "children": [
            {
              "type": "注",
              "text": "各止其所，不侵官也。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "《象》曰：艮，止也。時止則止，時行則行，動靜不失其時，其道光明。",
          "children": [
            {
              "type": "注",
              "text": "艮為止，止之道，唯其時。行止動靜，不以時則妄也。不失其時，則順理而合義。 在物為理，處物為義，動靜合義理，不失其時也，乃其道之光明也。君子所貴乎時。仲尼行止久速是也。艮體篤實，有光明之義。"
            }
          ]
        },
        {
          "type": "句",
          "value": "艮其止，止其所也。",
          "children": [
            {
              "type": "注",
              "text": "艮其止，謂止之而止也。止之而能止者，由止得其所也。止而不得其所，則无可止之理。夫子曰：於止知其所止，謂當止之所也。夫有物，必有則。父止於慈，子止於孝，君止於仁，臣止於敬，萬物庶事，莫不各有其所，得其所則安，失其所則悖，聖人所以能使天下順治，非能為物作則也，唯止之各於其所而已。"
            }
          ]
        },
        {
          "type": "句",
          "value": "上下敵應，不相與也。",
          "children": [
            {
              "type": "注",
              "text": "以卦才言也，上下二體以敵相應，无相與之義。陰陽相應，則情通而相與；乃以其敵，故不相與也。不相與，則相為背，為艮其背，止之義也。"
            }
          ]
        },
        {
          "type": "句",
          "value": "是以不獲其身，行其庭不見其人，无咎也。",
          "children": [
            {
              "type": "注",
              "text": "相背，故不獲其身。不見其人，是以能止。能止，則无咎也。"
            }
          ]
        },
        {
          "type": "句",
          "value": "《象》曰：兼山，艮，君子以思不出其位。",
          "children": [
            {
              "type": "注",
              "text": "上下皆山，故為兼山。此而并彼，為兼，謂重復也，重艮之象也。君子觀艮止之象，而思安所止，不出其位也。位者，所處之分也。萬事各有其所，得其所則止而安。若當行而止，當速而久，或過或不及，皆出其位也，況踰分非據乎。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：兼山，艮，君子以思不出其位。"
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：兼山，艮，君子以思，不出其位。",
          "children": [
            {
              "type": "注",
              "text": "各止其所，不侵官也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「兼山艮」者，兩山義重，謂之「兼山」也。直置一山，巳能鎮止，今兩山重疊，止義彌大，故曰「兼山艮」也。"
                },
                {
                  "type": "句",
                  "value": "「君子以思，不出其位」者，止之為義，各止其所。故君子於此之時，思慮所及，不出其已位也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：艮其趾，未失正也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "象曰：艮其趾，未失正也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "《象》曰：艮其趾，未失正也。",
            "children": [
              {
                "type": "注",
                "text": "當止而行，非正也。止之於初，故未至失正。事止於始，則易，而未至於失也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：艮其趾，未失正也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "象曰：艮其趾，未失正也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「艮其趾，无咎」者，趾，足也，初處體下，故謂之足。居止之初，行无所適，止其足而不行，乃得无咎。故曰「艮其趾，无咎」也。"
                  }
                ]
              }
            ]
          },
          {
            "type": "句",
            "value": "「利永貞」者，靜止之初，不可以躁動，故利在永貞也。"
          },
          {
            "type": "句",
            "value": "「未失正也」者，行則有咎，止則不失其正，釋所以「利永貞」。"
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：其心不快，不拯其隨，未為聽也。"
          },
          {
            "type": "句",
            "value": "［按］從李氏本。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "象曰：不拯其隨，未退聽也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "《象》曰：不拯其隨，未退聽也。",
            "children": [
              {
                "type": "注",
                "text": "所以不拯之，而唯隨者，在上者未能下從也。退聽，下從也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：不拯其隨，未退聽也。",
            "children": [
              {
                "type": "注",
                "text": "三止乎上，亦不肯退而聽乎二也。"
              }
            ]
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "象曰：不拯其隨，未退聽也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「艮其腓，不拯其隨」者，腓，腸也。在足之上。腓體或屈或伸，躁動之物，腓動則足隨之，故謂足為隨。拯，舉也，今既施止於腓，腓不得動，則足无由舉，故曰「艮其腓，不拯其隨」也。"
                  },
                  {
                    "type": "句",
                    "value": "「其心不快」者，腓是躁動之物，而強止之，貪進而不得動，則情與質乖也，故曰「其心不快」。此爻明施止不得其所也。"
                  },
                  {
                    "type": "句",
                    "value": "《象》曰「未退聽也」者，聽，從也，既不能拯動，又不能靜退聽從其見止之命，所以「其心不快」矣。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：艮其限，危閽心也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "象曰：艮其限，危薰心也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "《象》曰：艮其限，危薰心也。",
            "children": [
              {
                "type": "注",
                "text": "謂其固止，不能進退，危懼之慮，常薰爍其中心也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：艮其限，危熏心也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "象曰：艮其限，危薰心也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「艮其限，列其夤，厲薰心」者，限，身之中，人繫帶之處，言三當兩象之中，故謂之限。施止於限，故曰「艮其限」也。夤，當中脊之肉也。薰，燒灼也。既止加其身之中，則上下不通之義也，是分列其夤。夤既分列，身將喪亡，故憂危之切，薰灼其心矣。然則君臣共治，大體若身，大體不通，則君臣不接，君臣不接，則上下離心，列夤則身亡，離心則國喪，故曰「列其夤，厲薰心」。"
                  }
                ]
              }
            ]
          },
          {
            "type": "句",
            "value": "注「體分兩主，大器喪矣」。正義曰：大器謂國與身也。此爻亦明施止不得其所也。"
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：艮其身，止諸躬也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "象曰：艮其身，止諸躬也。",
            "children": [
              {
                "type": "注",
                "text": "自止其躬，不分全體。"
              }
            ]
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "《象》曰：艮其身，止諸躬也。",
            "children": [
              {
                "type": "注",
                "text": "不能為天下之止，能止於其身而已，豈足稱大臣之位也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：艮其身，止諸躬也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "象曰：艮其身，止諸躬也。",
            "children": [
              {
                "type": "注",
                "text": "自止其躬，不分全體。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「艮其身，无咎」者，中上稱身。六四居止之時，已入上體，履得其位，止求諸身，不陷於咎，故曰「艮其身，无咎」也。求，責也。諸，之也。"
                  }
                ]
              }
            ]
          },
          {
            "type": "句",
            "value": "《象》曰「止諸躬也」者，躬猶身也，明能靜止其身，不為躁動也。"
          },
          {
            "type": "句",
            "value": "注「自止其躬不分全體」。正義曰：艮卦總其兩體以為一身，兩體不分，乃謂之全，全乃謂之身。以九三居兩體之際，在於身中，未入上體，則是止於下體，不與上交，所以體分夤列。六四巳入上體，則非上下不接，故能總止其身不分全體。然則身是總名，而言「中上稱身」者何也？蓋至中則體分而身喪，入上體則不分而身全。九三施止於分體，故謂之「限」，六四施止於全體，故謂之「身」。非中上獨是其身，而中下非身也。"
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：艮其輔，以中正也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "象曰：艮其輔，以中正也。",
            "children": [
              {
                "type": "注",
                "text": "能用中正，故言有序也。"
              }
            ]
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "《象》曰：艮其輔，以中正也。",
            "children": [
              {
                "type": "注",
                "text": "五之所善者，中也。艮其輔，謂止於中也。言以得中為正。止之於輔，使不失中，乃得正也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：艮其輔，以中正也。",
            "children": [
              {
                "type": "注",
                "text": "正字羨文，叶韻可見。"
              }
            ]
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "象曰：艮其輔，以中正也。",
            "children": [
              {
                "type": "注",
                "text": "能用中正，故言有序也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：｢艮其輔，言有序，悔亡｣者，輔，頰車也，能止於輔頰也。以處其中，故口无擇言也。言有倫序，能亡其悔，故曰「艮其輔，言有序，悔亡」也。"
                  }
                ]
              }
            ]
          },
          {
            "type": "句",
            "value": "《象》曰「以中正」者，位雖不正，以居得其中，故不失其正，故「言有序」也。"
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：敦艮之吉，以厚終也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "象曰：敦艮之吉，以厚終也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "《象》曰：敦艮之吉，以厚終也。",
            "children": [
              {
                "type": "注",
                "text": "天下之事，唯終守之為難。能敦於止，有終者也。上之吉，以其能厚於終也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：敦艮之吉，以厚終也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "象曰：敦艮之吉，以厚終也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：｢敦艮，吉｣者，敦，厚也。上九居艮之極，極止者也。在上能用敦厚以自止，不陷非妄，宜其吉也，故曰「敦艮吉」也。"
                  }
                ]
              }
            ]
          },
          {
            "type": "句",
            "value": "《象》曰「以厚終」者，言上九能以敦厚自終，所以獲「吉」也。"
          }
        ]
      }
    }
  ],
  "guazhu": [
    [
      {
        "type": "注",
        "text": "艮，《序卦》：「震者動也，物不可以終動。止之，故受之以艮。」艮者，止也。 動靜相因，動則有靜，靜則有動。物无常動之理，艮所以次震也。艮者，止也。不曰止者，艮，山之象，有安重堅實之意，非「止」義可盡也。乾坤之交，三索而成艮。一陽居二陰之上，陽動而上進之物，既至於上，則止矣。陰者靜也，上止而下靜，故為艮也。然則與畜止之義何異？曰畜止者，制畜之義，力止之也；艮止者，安止之義，止其所也。"
      }
    ]
  ]
}