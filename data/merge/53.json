{
  "name": "漸",
  "down": "艮",
  "up": "巽",
  "guaci": {
    "jijie": [
      {
        "type": "句",
        "value": "漸，女歸吉，利貞。"
      }
    ],
    "wangzhu": [
      {
        "type": "句",
        "value": "漸，女歸吉。利貞。",
        "children": [
          {
            "type": "注",
            "text": "漸者，漸進之卦也。止而巽，以斯適進，漸進者也。以止巽為進，故女歸吉也。進而用正，故利貞也。"
          }
        ]
      }
    ],
    "ycz": [
      {
        "type": "句",
        "value": "漸。女歸吉，利貞。",
        "children": [
          {
            "type": "注",
            "text": "以卦才兼漸義而言也。乾坤之變為巽艮，巽艮重而為漸。 在漸體而言中，二爻交也。由二爻之交，然後男女各得正位。初終二爻雖不當位，亦陽上陰下，得尊卑之正。男女各得其正，亦得位也。與歸妹正，相對女之歸，能如是之正，則吉也。天下之事，進必以漸者，莫如女歸。臣之進於朝，人之進於事，固當有序，不以其序，則陵節犯義，凶咎隨之。然以義之輕重，廉恥之道，女之從人，最為大也。故以女歸為義。 且男女萬事之先也，諸卦多有利貞，而所施，或不同，有涉不正之疑，而為之戒者，有其事必貞，乃得其宜者。有言，所以利者，以其有貞也。所謂涉不正之疑，而為之戒者，損之九二是也。 處陰居說，故戒以宜貞也。有其事必貞，乃得宜者，大畜是也，所畜利於貞也。有言，所以利者，以其有貞者，漸是也。言女歸之，所以吉，利於如此。貞，正也。蓋其固有，非設戒也。漸之義，宜能亨，而不云亨者。蓋亨者，通達之義，非漸進之義也。"
          }
        ]
      }
    ],
    "zx": [
      {
        "type": "句",
        "value": "漸，女歸吉，利貞。",
        "children": [
          {
            "type": "注",
            "text": "漸，漸進也。為卦止於下，而巽於上，為不遽進之義，有女歸之象焉。又自二至五，位皆得正，故其占為女歸吉，而又戒以利貞也。"
          }
        ]
      }
    ],
    "zhengyi": [
      {
        "type": "句",
        "value": "漸，女歸吉，利貞。",
        "children": [
          {
            "type": "注",
            "text": "漸者，漸進之卦也。止而巽，以斯適進，漸進者也。以止巽為進，故女歸吉也。進而用正，故利貞也。"
          },
          {
            "type": "疏",
            "lines": [
              {
                "type": "句",
                "value": "疏　正義曰：漸者，不速之名也。凡物有變移，徐而不速，謂之漸也。女歸吉者，歸嫁也。女人生有外成之義，以夫為家，故謂嫁曰歸也。婦人之嫁，備禮乃動，故漸之所施，吉在女嫁，故曰女歸吉也。利貞者，女歸有漸，得禮之正，故曰利貞也。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：漸之進也，女歸吉也。",
          "children": [
            {
              "type": "释文",
              "text": "王肅本作女歸吉利貞。"
            }
          ]
        },
        {
          "type": "句",
          "value": "進得位，往有功也。進以正，可以正邦也。其位剛得中也。止而巽，動不窮也。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：漸之進也，",
          "children": [
            {
              "type": "注",
              "text": "之於進也。"
            }
          ]
        },
        {
          "type": "句",
          "value": "女歸吉也。 進得位，往有功也。進以正，可以正邦也。 其位，剛得中也。",
          "children": [
            {
              "type": "注",
              "text": "以漸進得位也。"
            }
          ]
        },
        {
          "type": "句",
          "value": "止而巽，動不窮也。"
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "《彖》曰：漸之進也，女歸吉也。",
          "children": [
            {
              "type": "注",
              "text": "如漸之義而進，乃女歸之吉也。謂正而有漸也。女歸為大耳，他進亦然。"
            }
          ]
        },
        {
          "type": "句",
          "value": "進得位，往有功也。",
          "children": [
            {
              "type": "注",
              "text": "漸進之時，而陰陽各得正位，進而有功也。四復由上進而得正位。三離下，而為上，遂得正位，亦為進而得位之義。"
            }
          ]
        },
        {
          "type": "句",
          "value": "進以正，可以正邦也。",
          "children": [
            {
              "type": "注",
              "text": "以正道而進，可以正邦國至於天下也。凡進於事，進於德，進於位，莫不皆當以正也。"
            }
          ]
        },
        {
          "type": "句",
          "value": "其位剛得中也。",
          "children": [
            {
              "type": "注",
              "text": "上云「進得位，往有功也」，統言陰陽得位是以進而有功。 復云「其位剛得中也」，所謂位者，五以剛陽中正得尊位也。諸爻之得正，亦可謂之得位矣。然未若五之得尊位，故特言之。"
            }
          ]
        },
        {
          "type": "句",
          "value": "止而巽，動不窮也。",
          "children": [
            {
              "type": "注",
              "text": "內艮止，外巽順。止為安靜之象，巽為和順之義。人之進也，若以欲心之動，則躁而不得其漸，固有困窮在漸之義。內止靜，而外巽順，故其進動，不有困窮也。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：漸之進也，女歸吉也。",
          "children": [
            {
              "type": "注",
              "text": "之字疑衍，或是漸字。"
            }
          ]
        },
        {
          "type": "句",
          "value": "進得位，往有功也，進以正，可以正邦也。",
          "children": [
            {
              "type": "注",
              "text": "以卦變釋利貞之意。蓋此卦之變，自渙而來，九進居三，自《旅》而來，九進居五，皆為得位之正。"
            }
          ]
        },
        {
          "type": "句",
          "value": "其位，剛得中也。",
          "children": [
            {
              "type": "注",
              "text": "以卦體言，謂九五。"
            }
          ]
        },
        {
          "type": "句",
          "value": "止而巽，動不窮也。",
          "children": [
            {
              "type": "注",
              "text": "以卦德言，漸進之義。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：漸之進也，",
          "children": [
            {
              "type": "注",
              "text": "之於進也。"
            }
          ]
        },
        {
          "type": "句",
          "value": "女歸吉也。進得位，往有功也。進以正，可以正邦也。其位，剛得中也。",
          "children": [
            {
              "type": "注",
              "text": "以漸進得位也。"
            }
          ]
        },
        {
          "type": "句",
          "value": "止而巽，動不窮也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「漸之進也」者，釋卦名也。漸是徐動之名，不當進退，但卦所名漸，是之於進也。"
                },
                {
                  "type": "句",
                  "value": "「女歸吉也」者，漸漸而進之，施於人事，是女歸之吉也。「進得位，往有功也，進以正，可以正邦也」者，此就九五得位剛中釋利貞也。言進而得於貴位，是往而有功也。以六二適九五，是進而以正。身既得正，可以正邦也。「其位剛得中」者，此卦爻皆得位，上言進得位，嫌是兼二三四等，故特言剛得中，以明得位之言，唯是九五也。"
                },
                {
                  "type": "句",
                  "value": "「止而巽，動不窮也」者，此就二體廣明漸進之美也。止不為暴，巽能用謙，以斯適進，物无違拒，故能漸而動，進不有困窮也。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初六，鴻漸于干，小子厲，有言，无咎。",
            "children": [
              {
                "type": "集解",
                "list": [
                  {
                    "text": "鄭康成曰：干謂大水之傍，故停水處。",
                    "book": "［詩疏］"
                  },
                  {
                    "text": "　陸績曰：水畔稱干。",
                    "book": "［釋文］"
                  },
                  {
                    "text": "　荀爽王肅曰：干，山間澗水也。 　翟元曰：干，涯也。",
                    "book": "［并同］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，鴻漸于干，小子厲，有言，无咎。",
            "children": [
              {
                "type": "注",
                "text": "鴻，水鳥也。適進之義，始於下而升者也，故以鴻為喻。六爻皆以進而履之為義焉，始進而位乎窮下，又无其應，若履于干，危不可以安也。始進而未得其位，則困於小子，窮於謗言，故曰小子厲有言也。困於小子讒諛之言，未傷君子之義，故曰无咎也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初六，鴻漸于干，小子厲。有言，无咎。",
            "children": [
              {
                "type": "注",
                "text": "漸諸爻皆取鴻象，鴻之為物，至有時而群有序，不失其時序，乃為漸也。干，水湄。水鳥止於水之湄，水至近也。其進可謂漸矣。行而以時，乃所謂漸。漸進不失，漸得其宜矣。六居初，至下也。陰之才，至弱也。而上无應援，以此而進，常情之所憂也。 君子則深識遠照，知義理之所安，時事之所宜，處之不疑，小人、幼子，唯能見已然之事，從眾人之知，非能燭理也。故危懼而有言，蓋不知在下，所以有進也。用柔所以不躁也，无應所以能漸也。 於義自无咎也。若漸之初而用剛急進，則失漸之義，不能進，而有咎必矣。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初六，鴻漸于干，小子厲，有言，无咎。",
            "children": [
              {
                "type": "注",
                "text": "鴻之行有序而進有漸。干，水涯也。始進於下，未得所安，而上復无應，故其象如此。而其占則為小子厲，雖有言，而于義則无咎也。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初六，鴻漸于干，小子厲，有言，无咎。",
            "children": [
              {
                "type": "注",
                "text": "鴻，水鳥也。適進之義，始於下而升者也，故以鴻為喻。六爻皆以進而履之為義焉，始進而位乎窮下，又无其應。若履于干，危不可以安也。始進而未得其位，則困於小子，窮於謗言，故曰小子厲有言也。困於小子讒諛之言，未傷君子之義，故曰无咎也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，鴻漸于磐，飲食衎衎，吉。",
            "children": [
              {
                "type": "集解",
                "list": [
                  {
                    "text": "馬融曰：山中石磐紆，故稱磐也。",
                    "book": "［疏］"
                  },
                  {
                    "text": "　又曰： 衎衎，饒衎也。",
                    "book": "［釋文］"
                  },
                  {
                    "text": "　王肅曰：衎衎，寬饒之貌。",
                    "book": "［文選注］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，鴻漸于磐，飲食衎衎，吉。",
            "children": [
              {
                "type": "注",
                "text": "磐，山石之安者也。進而得位，居中而應，本无祿養，進而得之，其為歡樂，願莫先焉。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，鴻漸于磐，飲食衎衎*，吉。",
            "children": [
              {
                "type": "注",
                "text": "二居中得正，上應於五，進之安裕者也。但居漸，故進不速。磐，石之安平者，江河之濱所有，象進之安，自干之磐，又漸進也。二與九五之君，以中正之道相應，其進之安固，平易莫加焉。故其飲食和樂，衎衎然，吉可知也。"
              },
              {
                "type": "注",
                "text": "註*衎：音ㄎㄢˋ和樂，愉快。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，鴻漸于磐，飲食衎衎，吉。",
            "children": [
              {
                "type": "注",
                "text": "衎，苦旦反。磐，大石也。漸遠於水，進於磐而益安矣。衎衎，和樂意。六二柔順中正，進以其漸，而上有九五之應，故其象如此，而占則吉也。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，鴻漸于磐，飲食衎衎，吉。",
            "children": [
              {
                "type": "注",
                "text": "磐，山石之安者也。進而得位，居中而應，本无祿養，進而得之，其為歡樂，願莫先焉。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "九三，鴻漸于陸，",
            "children": [
              {
                "type": "集解",
                "list": [
                  {
                    "text": "馬融曰：山上高平曰陸。",
                    "book": "［釋文］"
                  }
                ]
              }
            ]
          },
          {
            "type": "句",
            "value": "夫征不復，婦孕不育，凶。",
            "children": [
              {
                "type": "释文",
                "text": "孕，以證反，《說文》戈飯反，荀作乘。 "
              },
              {
                "type": "集解",
                "list": [
                  {
                    "text": "鄭康成曰：九三上與九五互體為離，離為大腹，孕之象也。又互體為坎，坎為丈夫，坎為水，水流而去，是夫征不復也。夫既不復，則婦人之道顛覆，故孕而不育。",
                    "book": "［禮記疏］"
                  },
                  {
                    "text": "　又曰：孕猶娠也。",
                    "book": "［釋文］"
                  }
                ]
              }
            ]
          },
          {
            "type": "句",
            "value": "利用禦寇。"
          },
          {
            "type": "句",
            "value": "［案］史徵本利有用字。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，鴻漸于陸，夫征不復，婦孕不育，凶。利禦寇。",
            "children": [
              {
                "type": "注",
                "text": "陸，高之頂也。進而之陸，與四相得，不能復反者也。夫征不復，樂於邪配，則婦亦不能執貞矣。非夫而孕，故不育也。三本艮體，而棄乎群醜，與四相得，遂乃不反，至使婦孕不育。見利忘義，貪進忘舊，凶之道也。異體合好，順而相保，物莫能間，故利禦寇也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，鴻漸于陸，夫征不復，婦孕不育，凶。利禦寇。",
            "children": [
              {
                "type": "注",
                "text": "平高曰陸，平原也。三在下卦之上，進至於陸也。陽，上進者也。居漸之時，志將漸進，而上无應援，當守正以俟時。安處平地，則得漸之道，若不能自守，欲有所牽志，有所就，則失漸之道。四陰在上而密比陽，所說也。三陽在下，而相親，陰所從也。二爻相比無應，相比則相親而易合，无應則无適而相求，故為之戒。夫，陽也。夫謂三，三若不守正，而與四合，是知征而不知復。征，行也。復，反也。不復，謂不反顧義理。婦謂四，若以不正而合，則雖孕，而不育，蓋非其道也，如是則凶也。三之所利，在於禦寇。非理而至者寇也。守正以閑邪，所謂禦寇也。不能禦寇則自失而凶矣。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "九三，鴻漸于陸，夫征不復，婦孕不育，凶，利禦寇。",
            "children": [
              {
                "type": "注",
                "text": "復，房六反。鴻，水鳥，陸非所安也。九三過剛不中而无應，故其象如此。而其占夫征則不復，婦孕則不育，凶莫甚焉。然以其過剛也，故利禦寇。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "九三，鴻漸于陸。夫征不復，婦孕不育，凶。利禦寇。",
            "children": [
              {
                "type": "注",
                "text": "陸，高之頂也。進而之陸，與四相得，不能復反者也。夫征不復，樂於邪配，則婦亦不能執貞矣。非夫而孕，故不育也。三本艮體，而棄乎群醜，與四相得，遂乃不反，至使婦孕不育，見利忘義，貪進忘舊，凶之道也。異體合好，順而相保，物莫能間，故利禦寇也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，鴻漸于木，或得其桷，无咎。",
            "children": [
              {
                "type": "集解",
                "list": [
                  {
                    "text": "馬融陸績曰：桷，榱也。",
                    "book": "［釋文］"
                  },
                  {
                    "text": "　翟元曰：方曰桷，桷，椽也。",
                    "book": "［同］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，鴻漸于木，或得其桷，无咎。",
            "children": [
              {
                "type": "注",
                "text": "鳥而之木，得其宜也。或得其桷，遇安棲也；雖乘于剛，志相得也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四，鴻漸於木，或得其桷*，无咎。",
            "children": [
              {
                "type": "注",
                "text": "當漸之時，四以陰柔進據剛陽之上，陽剛而上進，豈能安處陰柔之下，故四之處非安地，如鴻之進于木也。木漸高矣，而有不安之象。鴻趾連，不能握枝，故不木棲。桷，橫平之柯。唯平柯之上，乃能安處。謂四之處本危，或能自得安寧之道，則无咎也。如鴻之於木，本不安，或得平柯而處之則安也。四居正而巽順，宜无咎者也。必以得失言者，因得失以明其義也。"
              },
              {
                "type": "注",
                "text": "註* 桷：音ㄐㄩㄝˊ，細木為桷。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，鴻漸于木，或得其桷，无咎。",
            "children": [
              {
                "type": "注",
                "text": "桷，音角。鴻不木棲。桷，平柯也。或得平柯，則可以安矣。六四乘剛而順巽，故其象如此。占者如之，則无咎也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，鴻漸于木。或得其桷，无咎。",
            "children": [
              {
                "type": "注",
                "text": "鳥而之木，得其宜也。或得其桷，遇安棲也。雖乘于剛，志相得也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "九五，鴻漸于陵，婦三歲不孕，",
            "children": [
              {
                "type": "集解",
                "list": [
                  {
                    "text": "陸績曰：陵陸俱是高處，然陵卑於陸也。",
                    "book": "［口訣義］"
                  }
                ]
              }
            ]
          },
          {
            "type": "句",
            "value": "終莫之勝，吉。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "九五，鴻漸于陵，婦三歲不孕，終莫之勝，吉。",
            "children": [
              {
                "type": "注",
                "text": "陵，次陸者也。進得中位，而隔乎三四，不得與其應合，故婦三歲不孕也。各履正而居中，三四不能久塞其塗者也。不過三歲，必得所願矣。進以正邦，三年有成，成則道濟，故不過三歲也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "九五 鴻漸于陵，婦三歲不孕。終莫之勝，吉。",
            "children": [
              {
                "type": "注",
                "text": " 陵，高阜也。鴻之所止，最高處也。象君之位，雖得尊位，然漸之時，其道之行，固亦非遽。與二為正應，而中正之德同，乃隔於三、四，三比二，四比五，皆隔其交者也，未能即合，故三歲不孕。然中正之道，有必亨之理。不正，豈能隔害之，故終莫之能勝，但其合有漸耳，終得其吉也。以不正而敵中正，一時之為耳，久其能勝乎。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "九五，鴻漸于陵，婦三歲不孕，終莫之勝，吉。",
            "children": [
              {
                "type": "注",
                "text": "陵，高阜也。九五居尊，六二正應在下，而為三四所隔，然終不能奪其正也。故其象如此，而占者如是，則吉也。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "九五，鴻漸于陵。婦三歲不孕，終莫之勝，吉。",
            "children": [
              {
                "type": "注",
                "text": "陵，次陸者也。進得中位，而隔乎三四，不得與其應合，故婦三歲不孕也。各履正而居中，三四不能久塞其塗者也。不過三歲，必得所願矣。進以正邦，三年有成，成則道濟，故不過三歲也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上九，鴻漸于陸，其羽可用為儀，吉。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，鴻漸于陸，其羽可用為儀，吉。",
            "children": [
              {
                "type": "注",
                "text": "進處高絜，不累於位，无物可以屈其心而亂其志。峨峨清遠，儀可貴也。故曰其羽可用為儀，吉。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九，鴻漸于陸，其羽可用為儀，吉。",
            "children": [
              {
                "type": "注",
                "text": "安定胡公以陸為逵。逵，雲路也，謂虛空之中。《爾雅》：「九達謂之逵。」逵，通達无阻蔽之義也。上九在至高之位，又益上進，是出乎位之外，在他時則為過矣。於漸之時，居巽之極，必有其序。如鴻之離所止，而飛于雲空。在人則超逸乎常事之外者也。進至於是，而不失其漸，賢達之高致也。故可用為儀法，而吉也。羽鴻之所用，進也。以其進之用，況上九，進之道也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上九，鴻漸于陸；其羽可用為儀，吉。",
            "children": [
              {
                "type": "注",
                "text": "胡氏、程氏皆云：「陸當作逵，謂雲路也。」今以韻讀之，良是。儀，羽旄旌纛之飾也。上九至高，出乎人位之外，而其羽毛可用以為儀飾。位雖極高，而不為无用之象，故其占為如是則吉也。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，鴻漸于陸。其羽可用為儀，吉。",
            "children": [
              {
                "type": "注",
                "text": "進處高絜，不累於位，无物可以屈其心而亂其志。峨峨清遠，儀可貴也，故曰「其羽可用為儀，吉」。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：山上有木，漸。君子居賢德善俗。",
          "children": [
            {
              "type": "释文",
              "text": "王肅作善風俗。"
            },
            {
              "type": "集解",
              "list": [
                {
                  "text": "侯果曰：賢者德成之名，德是資賢之實也。",
                  "book": "［口訣義］"
                }
              ]
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：山上有木，漸，君子以居賢德善俗。",
          "children": [
            {
              "type": "注",
              "text": "賢德以止巽則居，風俗以止巽乃善。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "《象》曰：山上有木，漸，君子以居賢德善俗。",
          "children": [
            {
              "type": "注",
              "text": "山上有木，其高有因，漸之義也。君子觀漸之象，以居賢善之德，化美於風俗。人之進於賢德，必有其漸習，而後能安，非可陵節而遽至也。在已且然，教化之於人，不以漸其能入乎﹖移風易俗，非一朝一夕所能成。故善俗必以漸也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：山上有木，漸，君子以居賢德善俗。",
          "children": [
            {
              "type": "注",
              "text": "二者皆當以漸而進。疑賢字衍，或善下有脫字。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：山上有木，漸，君子以居賢德善俗。",
          "children": [
            {
              "type": "注",
              "text": "賢德以止巽則居，風俗以止巽乃善。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「山上有木，漸」者，木生山上，因山而高，非是從下忽高，故是漸義也。「君子以居賢德善俗」者，夫止而巽者，漸之美也。君子求賢得使居位，化風俗使清善，皆須文德謙下，漸以進之。若以卒暴威刑，物不從矣。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：小子之厲，義无咎也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：小子之厲，義无咎也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "《象》曰：小子之厲，義无咎也。",
            "children": [
              {
                "type": "注",
                "text": "雖小子以為危厲，在義理實无咎也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：小子之厲，義无咎也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：小子之厲，義无咎也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「鴻漸於干」者，鴻，水鳥也。干，水涯也。漸進之道，自下升高，故取譬。鴻飛，自下而上也。初之始進，未得祿位，上无應援，體又窮下，若鴻之進於河之干，不得安寧也，故曰鴻漸於干也。「小子厲有言，无咎」者，始進未得顯位，易致陵辱，則是危於小子，而被毀於謗言，故曰小子厲有言。小人之言，未傷君子之義，故曰无咎。"
                  }
                ]
              }
            ]
          },
          {
            "type": "句",
            "value": "《象》曰「義无咎」者，備如經釋。"
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：飲食衎衎，不素飽也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：飲食衎衎，不素飽也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "《象》曰：飲食衎衎，不素飽也。",
            "children": [
              {
                "type": "注",
                "text": "爻辭，以其進之安平，故取飲食和樂為言。夫子，恐後人之未喻，又釋之：云「中正君子遇中正之主，漸進于上，將行其道，以及天下。」所謂飲食衎衎，謂其得志和樂，不謂空飽飲食而已。素，空也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：飲食衎衎，不素飽也。",
            "children": [
              {
                "type": "注",
                "text": "素飽，如《詩》言「素餐」。得之以道，則不為徒飽，而處之安矣。"
              }
            ]
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：飲食衎衎，不素飽也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「鴻漸于磐，飲食衎衎，吉」者，磐，山石之安者也。衎衎，樂也。六二進而得位，居中而應，得可安之地，故曰鴻漸於磐。既得可安之地，所以飲食衎衎然，樂而獲吉福也，故曰「鴻漸於磐，飲食衎衎吉」也。"
                  }
                ]
              }
            ]
          },
          {
            "type": "句",
            "value": "《象》曰「不素飽」者，素，故也，故无祿養，今日得之，故「願莫先焉」。"
          },
          {
            "type": "句",
            "value": "注「磐，山石之安者也」。　正義曰：馬季長云：「山中石磐紆，故稱磐也」。鴻是水鳥，非是集於山石陵陸之禽，而爻辭以此言鴻漸者，蓋漸之為義，漸漸之於高，故取山石陵陸，以應漸高之義，不復係水鳥也。"
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：夫征不復，離群醜也。",
            "children": [
              {
                "type": "集解",
                "list": [
                  {
                    "text": "鄭康成曰：離猶去也。",
                    "book": "［釋文］"
                  }
                ]
              }
            ]
          },
          {
            "type": "句",
            "value": "婦孕不育，失其道也。利用禦寇，順相保也。"
          },
          {
            "type": "句",
            "value": "［案］李氏本相作象。 "
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：夫征不復，離群醜也。婦孕不育，失其道也。利用禦寇，順相保也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "《象》曰：夫征不復，離群醜也。婦孕不育，失其道也。利用禦寇，順相保也。",
            "children": [
              {
                "type": "注",
                "text": "夫征不復，則失漸之正，從欲而失正，離叛其羣類，為可醜也。卦之諸爻，皆无不善，若獨失正，是離其群類。婦孕，不由其道，所以不育也。所利在禦寇，謂以順道相保，君子之與小人比也，自守以正，豈唯君子自完其己而已乎。亦使小人得不陷於非義，是以順道相保，禦止其惡，故曰禦寇。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：夫征不復，離群醜也。婦孕不育，失其道也。利用禦寇，順相保也。",
            "children": [
              {
                "type": "注",
                "text": "離，力智反。"
              }
            ]
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：夫征不復，離群醜也。婦孕不育，失其道也。利用禦寇，順相保也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「鴻漸于陸，夫征不復，婦孕不育，凶」者，陸，高之頂也。九三居下體之上，是進而得高之象，故曰鴻漸于陸也。進而之陸，无應於上，與四相比，四亦无應，近而相得。三本是艮體，與初二相同一家，棄其群類，而與四合好，即是夫征而不反復也。夫既樂於邪配，妻亦不能保其貞。非夫而孕，故不育也。見利忘義，貪進忘舊，凶之道也，故曰「夫征不復，婦孕不育，凶」也。「利禦寇」者，異體合好，恐有寇難離間之者，然和比相順，共相保安，物莫能間，故曰利用禦寇也。"
                  },
                  {
                    "type": "句",
                    "value": "《象》曰「離群醜」者，醜，類也。言三與初二，雖有陰陽之殊，同體艮卦，故謂之群醜也。失其道也者，非夫而孕，孕而不育，失道故也。順相保也者，謂四以陰乘陽，嫌其非順，然好合相得，和比相安，故曰順相保也。"
                  }
                ]
              }
            ]
          },
          {
            "type": "句",
            "value": "注「陸，高之頂也」。　正義曰：《爾雅》云「高平曰陸」，故曰高之頂也。"
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：或得其桷，順以巽也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：或得其桷，順以巽也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "《象》曰：或得其桷，順以桷巽也。",
            "children": [
              {
                "type": "注",
                "text": "桷者，平安之處。求安之道，唯順與巽，若其義順正，其處卑巽，何處而不安。如四之順正，而巽，乃得桷也"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：或得其桷，順以巽也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：或得其桷，順以巽也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：鴻漸于木者，鳥而之木，得其宜也。六四進而得位，故曰鴻漸於木也。或得其桷无咎者，桷，榱也。之木而遇堪為桷之枝，取其易直可安也。六四與三相得，順而相保，故曰或得其桷。既與相得，无乘剛之咎，故曰无咎。"
                  },
                  {
                    "type": "句",
                    "value": "《象》曰「順以巽也」者，言四雖乘三體，巽而下附，三雖被乘，上順而相保，所以六四得其安栖，由順以巽也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：終莫之勝吉，得所願也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：終莫之勝吉，得所願也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "《象》曰：終莫之勝，吉，得所願也。",
            "children": [
              {
                "type": "注",
                "text": "君臣以中正相交，其道當行，雖有間，其間者，終啟豈能勝哉。徐必得其所願，乃漸吉也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：終莫之勝，吉，得所願也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：終莫之勝吉，得所願也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「鴻漸于陵」者，陵，次陸者也。九五進於中位，處於尊高，故曰鴻漸于陵。婦三歲不孕者，有應在二而隔乎三、四，不得與其應合，是二、五情意徒相感說，而隔礙不交，故曰婦三歲不孕也。「終莫之勝，吉」者，然二與五合，各履正而居中，三、四不能久塞其路，終得遂其所懷，故曰「終莫之勝，吉」也。"
                  },
                  {
                    "type": "句",
                    "value": "《象》曰「得所願也」者，所願在於與二合好，既各履中正，无能勝之，故終得其所願也。"
                  },
                  {
                    "type": "句",
                    "value": "注「進以正邦，三年有成」。　正義曰：九五居尊得位，故曰進以正邦也。三歲有成，則三、四不敢塞其路，故曰不過三歲也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：其羽可用為儀吉，不可亂也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：其羽可用為儀吉，不可亂也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "《象》曰：其羽可用為儀，吉，不可亂也。",
            "children": [
              {
                "type": "注",
                "text": "君子之進，自下而上，由微而著。跬*步造次，莫不有序，不失其序，則无所不得其吉，故九雖窮高，而不失其吉。可用為儀法者，以其有序而不可亂也。"
              },
              {
                "type": "注",
                "text": "註*跬：ㄎㄨㄟˇ，半步"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：其羽可用為儀，吉，不可亂也。",
            "children": [
              {
                "type": "注",
                "text": "漸進愈高，而不為无用。其志卓然，豈可得而亂哉。"
              }
            ]
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：其羽可用為儀，吉，不可亂也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：鴻漸于陸者，上九與三皆處卦上，故並稱陸。上九最居上極，是進處高潔，故曰鴻漸于陸也。「其羽可用為儀，吉」者，然居无位之地，是不累於位者也。處高而能不以位自累，則其羽可用為物之儀表，可貴可法也，故曰「其羽可用為儀，吉」也。必言羽者，既以鴻明漸，故用羽表儀也。"
                  }
                ]
              }
            ]
          },
          {
            "type": "句",
            "value": "《象》曰「不可亂也」者，進處高絜，不累於位，无物可以亂其志也。"
          }
        ]
      }
    }
  ],
  "guazhu": [
    [
      {
        "type": "注",
        "text": "漸，《序卦》：「艮者，止也。物不可以終止，故受之以漸。漸者，進也。」止必有進，屈伸消息之理也。 止之所生，亦進也，所反亦進也，漸所以次卦也。進以序為漸，今人以緩進為漸，進以序不越次，所以緩也。為卦上巽下艮，山上有木，木之高，而因山其高，有因也。其高有因，乃其進有序也，所以為漸也。"
      }
    ]
  ]
}