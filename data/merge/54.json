{
  "name": "歸妹",
  "down": "兌",
  "up": "震",
  "guaci": {
    "jijie": [
      {
        "type": "句",
        "value": "歸妹，",
        "children": [
          {
            "type": "集解",
            "list": [
              {
                "text": "虞翻曰：九女者貴其男女繼嗣宗享不絕也。",
                "book": "［口訣義］"
              }
            ]
          }
        ]
      },
      {
        "type": "句",
        "value": "征凶，无攸利。"
      }
    ],
    "wangzhu": [
      {
        "type": "句",
        "value": "歸妹，征凶，无攸利。",
        "children": [
          {
            "type": "注",
            "text": "妹者，少女之稱也。兌為少陰，震為長陽，少陰而承長陽，說以動，嫁妹之象也。"
          }
        ]
      }
    ],
    "ycz": [
      {
        "type": "句",
        "value": "歸妹，征凶，无攸利。",
        "children": [
          {
            "type": "注",
            "text": "以說而動，動而不當，故凶。不當位，不當也。征凶，動則凶也。如卦之義，不獨女歸，无所往而利也。"
          }
        ]
      }
    ],
    "zx": [
      {
        "type": "句",
        "value": "歸妹，征凶，无攸利。",
        "children": [
          {
            "type": "注",
            "text": "婦人謂嫁曰歸。妹，少女也。兌以少女而從震之長男，而其情又為以說而動，皆非正也，故卦為歸妹。而卦之諸爻，自二至五，皆不得正，三五又皆以柔乘剛，故其占征凶，而无所利也。"
          }
        ]
      }
    ],
    "zhengyi": [
      {
        "type": "句",
        "value": "歸妹，征凶，无攸利。",
        "children": [
          {
            "type": "注",
            "text": "妹者，少女之稱也。兌為少陰，震為長陽，少陰而承*長陽，說以動，嫁妹之象也。"
          }
        ]
      },
      {
        "type": "句",
        "value": "* 「承」或作「交」。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：歸妹者，卦名也。婦人謂嫁曰歸，歸妹猶言嫁妹也。然易論歸妹得名不同，泰卦六五云「帝乙歸妹」，彼據兄嫁妹謂之歸妹。此卦名歸妹，以妹從娣而嫁謂之歸妹。故初九爻辭云「歸妹以娣」是也。上咸卦明二少相感，恒卦明二長相承，今此卦以少承長，非是匹敵，明是妹從姊嫁，故謂之歸妹焉。古者諸侯一取九女，嫡夫人及左右媵皆以姪娣從，故以此卦當之矣。不言歸姪者，女娣是兄弟之行，亦舉尊以包之也。「征凶，无攸利」者，歸妹之戒也。征謂進有所往也。妹從娣嫁，本非正匹，惟須自守卑退，以事元妃。若妄進求寵，則有並后凶咎之敗，故曰「征凶，无攸利」。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：歸妹，天地之大義也。天地不交而萬物不興。歸妹，人之終始也。"
        },
        {
          "type": "句",
          "value": "說以動，所歸妹也。",
          "children": [
            {
              "type": "释文",
              "text": "所歸妹也，本或作所以歸妹。 "
            }
          ]
        },
        {
          "type": "句",
          "value": "征凶，位不當也。无攸利，柔乘剛也。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：歸妹，天地之大義也。 天地不交，而萬物不興。歸妹，人之終始也。",
          "children": [
            {
              "type": "注",
              "text": "陰陽既合，長少又交，天地之大義，人倫之終始。"
            }
          ]
        },
        {
          "type": "句",
          "value": "說以動，所歸妹也。",
          "children": [
            {
              "type": "注",
              "text": "少女而與長男交，少女所不樂也。而今說以動，所歸必妹也。雖與長男交，嫁而係娣，是以說也。"
            }
          ]
        },
        {
          "type": "句",
          "value": "征凶，位不當也。",
          "children": [
            {
              "type": "注",
              "text": "履於不正，說動以進，妖邪之道也。 "
            }
          ]
        },
        {
          "type": "句",
          "value": "无攸利，柔乘剛也。",
          "children": [
            {
              "type": "注",
              "text": "以征則有不正之凶，以處則有乘剛之逆。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "《彖》曰：歸妹，天地之大義也。",
          "children": [
            {
              "type": "注",
              "text": "一陰一陽之謂道，陰陽交感，男女配合，天地之常理也。歸妹，女歸於男也。故云天地之大義也。男在女上，陰從陽動，故為女歸之象。"
            }
          ]
        },
        {
          "type": "句",
          "value": "天地不交而萬物不興，歸妹，人之終始也。",
          "children": [
            {
              "type": "注",
              "text": "天地不交，則萬物何從而生。女之歸男，乃生生相續之道。男女交，而後有生息，有生息而後其終不窮。前者有終，而後者有始，相續不窮，是人之終始也。"
            }
          ]
        },
        {
          "type": "句",
          "value": "說*以動，所歸妹也。"
        },
        {
          "type": "句",
          "value": "征凶，位不當也。",
          "children": [
            {
              "type": "注",
              "text": "以二體釋歸妹之義。男女相感，說而動者，少女之事，故以說而動，所歸者妹也，所以征則凶者，以諸爻皆不當位也。 所處皆不正，何動而不凶。 大率以說而動，安有不失正者。"
            },
            {
              "type": "注",
              "text": "註*說：音｢月｣，同悅。"
            }
          ]
        },
        {
          "type": "句",
          "value": "无攸利，柔乘剛也。",
          "children": [
            {
              "type": "注",
              "text": "不唯位不當也，又有乘剛之過，三五皆乘剛。 男女有尊卑之序，夫婦有唱隨之禮，此常理也。如恒是也。茍不由常正之道，徇情肆欲，惟說是動，則夫婦瀆亂，男牽欲而失其剛，婦狃*説而忘其順，如歸妹之乘剛是也，所以凶。无所往而利也。夫陰陽之配合，男女之交媾，理之常也。然從欲而流放，不由義理，則淫邪无所不至，傷身敗德，豈人理哉。歸妹之所以凶也。"
            },
            {
              "type": "注",
              "text": "註*狃：ㄋㄧㄡˇ，貪求"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：歸妹，天地之大義也。天地不交，而萬物不興。歸妹，人之終始也。",
          "children": [
            {
              "type": "注",
              "text": "釋卦名義也。歸者女之終，生育者人之始。"
            }
          ]
        },
        {
          "type": "句",
          "value": "說以動，所歸妹也。",
          "children": [
            {
              "type": "注",
              "text": "說，音悅。又以卦德言之。"
            }
          ]
        },
        {
          "type": "句",
          "value": "征凶，位不當也。无攸利，柔乘剛也。",
          "children": [
            {
              "type": "注",
              "text": "又以卦體釋卦辭。男女之交，本皆正理，唯若此卦，則不得其正也。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：歸妹，天地之大義也。天地不交，而萬物不興。歸妹，人之終始也。",
          "children": [
            {
              "type": "注",
              "text": "陰陽既合，長少又交，天地之大義，人倫之終始。"
            }
          ]
        },
        {
          "type": "句",
          "value": "說以動，所歸妹也。",
          "children": [
            {
              "type": "注",
              "text": "少女而與長男交，少女所不樂也。而今說以動，所歸必妹也。雖與長男交，嫁而係娣，是以說也。"
            }
          ]
        },
        {
          "type": "句",
          "value": "征凶，位不當也。",
          "children": [
            {
              "type": "注",
              "text": "履於不正，說動以進，妖邪之道也。"
            }
          ]
        },
        {
          "type": "句",
          "value": "无攸利，柔乘剛也。",
          "children": [
            {
              "type": "注",
              "text": "以征則有不正之凶，以處則有乘剛之逆。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「歸妹，天地之大義也。天地不交，而萬物不興」者，此舉天地交合，然後萬物蕃興，證美歸妹之義。所以未及釋卦名，先引證者，以歸妹之義，非人情所欲，且違於匹對之理。蓋以聖人制禮，令姪娣從其姑娣而充妾媵者，所以廣其繼嗣，以象天地以少陰少陽、長陰長陽之氣共相交接，所以蕃興萬物也。「歸妹，人之終始也」者，上既引天地交合為證，此又舉人事歸妹結合其義也。天地以陰陽相合而得生物不已，人倫以長少相交而得繼嗣不絕，歸妹豈非天地之大義，人倫之終始也。"
                },
                {
                  "type": "句",
                  "value": "「說以動，所歸妹也」者，此就二體釋歸妹之義。少女而與長男交，少女所不樂也。而今說以動，所歸必妹也，雖與長男交，嫁而係于娣，是以說也。係娣所以說者，既係娣為媵，不得別適，若其不以備數，更有動望之憂，故係娣而行合禮，說以動也。"
                },
                {
                  "type": "句",
                  "value": "「征凶，位不當也」者，此因二三四五皆不當位，釋征凶之義。位既不當，明非正嫡，因說動而更求進，妖邪之道也，所戒其征凶也。"
                },
                {
                  "type": "句",
                  "value": "「无攸利，柔乘剛也」者，此因六三、六五乘剛，釋无攸利之義。夫陽貴而陰賤，以妾媵之賤，進求殊寵，即是以賤陵貴，故无施而利也。"
                },
                {
                  "type": "句",
                  "value": "注「以征」至「之逆」。　正義曰：《彖》以失位釋征凶，乘剛釋无攸利，而注連引言之者，《略例》云：「去初上而論位分，則三、五各在一卦之上，何得不謂之陽？二、四各在一卦之下，何得不謂之陰？然則二、四陰位也，三、五陽位也。」陽應在上，陰應在下，今二、三、四、五，並皆失位，其勢自然柔皆乘剛，其猶妾媵求寵，其勢自然以賤陵貴，以明柔之乘剛，緣於失正而進也。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，歸妹以娣，跛而履，征吉。"
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，歸妹以娣，跛能履，征吉。",
            "children": [
              {
                "type": "注",
                "text": "少女而與長男為耦，非敵之謂，是娣從之義也。妹，少女之稱也。少女之行，善莫若娣。夫承嗣以君之子，雖幼而不妄行。少女以娣，雖跛能履，斯乃恒久之義，吉而相承之道也。以斯而進，吉其宜也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九，歸妹以娣*，跛能履，征吉。",
            "children": [
              {
                "type": "注",
                "text": "女之歸，居下而无正應，娣之象也。剛陽在婦人，為賢貞之德，而處卑順，娣之賢正者也。處說居下，為順義。娣之卑下，雖賢，何所能為，不過自善其身，以承助其君而已。如跛之能履，言不能及遠也。然在其分，為善故，以是而行則吉也。"
              },
              {
                "type": "注",
                "text": "註* 娣: 音ㄉㄧˋ，古代諸侯的女兒出嫁，從嫁共事一夫的妹妹和侄女。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，歸妹以娣，跛能履，征吉。",
            "children": [
              {
                "type": "注",
                "text": "娣，音弟。跛，波我反。初九，居下而无正應，故為娣象。然陽剛在女子為賢正之德，但為娣之賤，僅能承助其君而已，故又為跛能履之象，而其占則征吉也。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，歸妹以娣，跛能履，征吉。",
            "children": [
              {
                "type": "注",
                "text": "少女而與長男為耦，非敵之謂，是娣從之義也。妹，少女之稱也。少女之行，善莫若娣。夫承嗣以君之子，雖幼而不妄行。少女以娣，雖跛能履，斯乃恒久之義，吉而相承之道也。以斯而進，吉其宜也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，眇而視，利幽人之貞。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "九二，眇能視，利幽人之貞。",
            "children": [
              {
                "type": "注",
                "text": "雖失其位，而居內處中，眇猶能視，足以保常也。在內履中，而能守其常，故利幽人之貞也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二，眇*能視，利幽人之貞。",
            "children": [
              {
                "type": "注",
                "text": "九二陽剛而得中，女之賢正者也。上有正應，而反陰柔之質，動於說者也，乃女賢能而配不良故。 二雖賢，不能自遂以成其內助之功，適可以善其身，而小施之。 如眇者之能視而已，言不能及遠也。男女之際，當以正禮。 五雖不正，二自守其幽靜，貞正乃所利也。 二有剛正之德，幽靜之人也。二之才，如是而言。 利貞者，利言宜於如是之貞，非不足而為之戒也。"
              },
              {
                "type": "注",
                "text": "註* 眇:音ㄇㄧㄠˇ眼睛失明,或一目失明"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "九二，眇能視，利幽人之貞。",
            "children": [
              {
                "type": "注",
                "text": "眇能視，承上爻而言。九二陽剛得中，女之賢也。上有正應，而反陰柔不正，乃女賢而配不良，不能大成內助之功，故為眇能視之象，而其占則利幽人之貞也。幽人，亦抱道守正而不偶者也。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，眇能視，利幽人之貞。",
            "children": [
              {
                "type": "注",
                "text": "雖失其位，而居內處中，眇猶能視，足以保常也。在內履中，而能守其常，故利幽人之貞也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，歸妹以須，反歸以娣。",
            "children": [
              {
                "type": "释文",
                "text": "須荀陸作嬬。"
              },
              {
                "type": "集解",
                "list": [
                  {
                    "text": "鄭康成曰：須，有才智之稱，天文有須女，屈原之姊名女須。",
                    "book": "［詩疏］"
                  },
                  {
                    "text": "　陸績曰：須，妾也。",
                    "book": "［釋文］"
                  },
                  {
                    "text": "　陸希聲曰：在天文，織女為貴，須女為賤。",
                    "book": "［撮要］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，歸妹以須，反歸以娣。",
            "children": [
              {
                "type": "注",
                "text": "室主猶存，而求進焉，進未值時，故有須也。不可以進，故反歸待時，以娣乃行也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，歸妹以須，反歸以娣。",
            "children": [
              {
                "type": "注",
                "text": "三居下之上，本非賤者，以失德而无正應，故為欲有歸而未得其歸。須，待也。待者未有所適也。六居三不當位，德不正也。柔而尚剛，行不順也。為說之主，以說求歸，動非禮也。上无應无受之者也，无所適，故須也。女子之處如是，人誰取之，不可以為人配矣，當反歸而求為娣媵則可也。以不正而失其所也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，歸妹以須，反歸以娣。",
            "children": [
              {
                "type": "注",
                "text": "六三陰柔而不中正，又為說之主。女之不正，人莫之取者也，故為未得所適，而反歸為娣之象。或曰：須，女之賤者。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，歸妹以須，反歸以娣。",
            "children": [
              {
                "type": "注",
                "text": "室主猶存，而求進焉。進未值時，故有須也。不可以進，故反歸待時，以娣乃行也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "九四，歸妹愆期，遲歸有時。",
            "children": [
              {
                "type": "释文",
                "text": "遲，雉夷反，一音直翼反。 "
              },
              {
                "type": "集解",
                "list": [
                  {
                    "text": "馬融曰：愆，過也。　陸績曰：遲，待也。",
                    "book": "［并釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，歸妹愆期，遲歸有時。",
            "children": [
              {
                "type": "注",
                "text": "夫以不正无應而適人也，必須彼道窮盡，无所與交，然後乃可以往，故愆期遲歸，以待時也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "九四，歸妹愆期，遲歸有時。",
            "children": [
              {
                "type": "注",
                "text": "九以陽居四，四上體地之高也。陽剛在女子為正德賢明者也。无正應，未得其歸也。過時未歸，故云愆期。女子居貴高之地，有賢明之資，人情所願娶，故其愆期乃為有時，蓋自有待，非不售也。待得佳配，而後行也。九居四，雖不當位而處柔。乃婦人之道，以无應故，為愆期之義。而聖人推理，以女賢而愆期，蓋有待也。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，歸妹愆期，遲歸有時。",
            "children": [
              {
                "type": "注",
                "text": "九四，以陽居上體而无正應，賢女不輕從人，而愆期以待所歸之象，正與六三相反。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，歸妹愆期，遲歸有時。",
            "children": [
              {
                "type": "注",
                "text": "夫以不正无應而適人也，必須彼道窮盡，无所與交，然後乃可以往，故愆期遲歸，以待時也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，帝乙歸妹，其君之袂，不如其娣之袂良。月幾望，吉。",
            "children": [
              {
                "type": "释文",
                "text": "幾，音機，又音祈，荀作既。 "
              }
            ]
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，帝乙歸妹，其君之袂，不如其娣之袂良，月幾望，吉。",
            "children": [
              {
                "type": "注",
                "text": "歸妹之中，獨處貴位，故謂之帝乙歸妹也。袂，衣袖，所以為禮容者也。其君之袂，謂帝乙所寵也，即五也。為帝乙所崇飾，故謂之其君之袂也。配在九二，兌少震長，以長從少，不若以少從長之為美也，故曰不若其娣之袂良也。位在乎中，以貴而行，極陰之盛，以斯適配，雖不若少，往亦必合，故曰月幾望吉也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，帝乙歸妹，其君之袂*不如其娣之袂良。月幾望，吉。",
            "children": [
              {
                "type": "注",
                "text": "六五居尊位，妹之貴高者也。下應於二，為下嫁之象、王姬下嫁，自古而然，至帝乙而後正。 婚姻之禮，明男女之分，雖至貴之女，不得失柔巽之道。有貴驕之志，故易中陰尊而謙降者，則曰帝乙。歸妹泰六五是也。貴女之歸，唯謙降以從禮，乃尊高之德也。 不事容飾，以說於人也。娣 媵**者，以容飾為事者也。衣袂，所以為容飾也。六五尊貴之女，尚禮而不尚飾，故不衭，不及其娣之袂良也。良，美好也。月望，陰之盈也。 盈則敵陽矣。幾望，未至於盈也。五之貴高，常不至於盈極，則不亢其夫，乃為吉也。女之處尊貴之道也。"
              },
              {
                "type": "注",
                "text": "註* 袂: 音ㄇㄟˋ袖也"
              },
              {
                "type": "注",
                "text": "** 媵，ㄧㄥˋ，姬妾婢女"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，帝乙歸妹，其君之袂，不如其娣之袂良。月幾望，吉。",
            "children": [
              {
                "type": "注",
                "text": "袂，彌計反。六五，柔中居尊，下應九二，尚德而不貴飾，故為帝女下嫁而服不盛之象。然女德之盛，无以加此，故又為月幾望之象。而占者如之則吉也。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，帝乙歸妹，其君之袂，不如其娣之袂良。月幾望，吉。",
            "children": [
              {
                "type": "注",
                "text": "歸妹之中，獨處貴位，故謂之帝乙歸妹也。袂，衣袖，所以為禮容者也。其君之袂，為帝乙所寵也，即五也。為帝乙所崇飾，故謂之其君之袂也。配在九二，兌少震長，以長從少，不若以少從長之為美也，故曰「不若其娣之袂良」也。位在乎中，以貴而行，極陰之盛，以斯適配，雖不若少，往亦必合，故曰「月幾望，吉」也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六，女承筐无實，",
            "children": [
              {
                "type": "释文",
                "text": "承匡，鄭作筐。 "
              },
              {
                "type": "集解",
                "list": [
                  {
                    "text": "鄭康成曰：宗廟之禮，主婦奉筐米。",
                    "book": "［儀禮疏］"
                  },
                  {
                    "text": "　又曰：士昏禮云：婦人三月而後祭行。",
                    "book": "［詩疏］"
                  }
                ]
              }
            ]
          },
          {
            "type": "句",
            "value": "士刲羊无血，无攸利。",
            "children": [
              {
                "type": "释文",
                "text": " 刲，古圭反，一音工惠反。"
              },
              {
                "type": "集解",
                "list": [
                  {
                    "text": "馬融曰：刲，刺也。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，女承筐无實，士刲羊无血，无攸利。",
            "children": [
              {
                "type": "注",
                "text": "羊，謂三也。處卦之窮，仰无所承，下又无應，為女而承命，則筐虛而莫之與。為士而下命，則刲羊而无血。刲羊而无血，不應所命也。進退莫與，故曰无攸利也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六，女承筐无實，士刲*羊无血，无攸利。",
            "children": [
              {
                "type": "注",
                "text": "上六，女歸之終而无應，女歸之无終者也。婦者，所以承先祖，奉祭祀，不能奉祭祀則不可以為婦矣。 筐篚*之實，婦職所供也。古者房中之爼葅歜*之類，后夫人職之。諸侯之祭，親割牲，卿大夫皆然。割取血以祭。禮云：血祭，盛氣也。女當承事，筐篚而无實。无實則无以祭，謂不能奉祭祀也。夫婦共承宗廟，婦不能奉祭祀，乃夫不能承祭祀也，故刲羊而无血，亦无以祭也，謂不可以承祭祀也。婦不能奉祭祀，則當離絕矣。是夫婦之无終者也。何所往而利哉。"
              },
              {
                "type": "注",
                "text": "* 刲: 音ㄎㄨㄟ宰殺"
              },
              {
                "type": "注",
                "text": "*篚：ㄈㄟˇ，盛物的圓形竹器"
              },
              {
                "type": "注",
                "text": "*爼音ㄗㄨˇ；葅ㄗㄨ；歜ㄔㄨˋ"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，女承筐无實，士刲羊无血，无攸利。",
            "children": [
              {
                "type": "注",
                "text": "刲，苦圭反。上六以陰柔居歸妹之終而无應，約婚而不終者也。故其象如此，而於占為无所利也。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，女承筐无實，士刲羊无血，无攸利。",
            "children": [
              {
                "type": "注",
                "text": "羊謂三也。處卦之窮，仰无所承，下又无應，為女而承命，則筐虛而莫之與。為士而下命，則刲羊而无血。刲羊而无血，不應所命也。進退莫與，故曰无攸利也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：澤上有雷，歸妹。君子以永終知敝。"
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：澤上有雷，歸妹，君子以永終知敝。",
          "children": [
            {
              "type": "注",
              "text": "歸妹，相終始之道也，故以永終知敝。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "《象》曰：澤上有雷，歸妹。君子以永終知敝。",
          "children": [
            {
              "type": "注",
              "text": "雷震於上，澤隨而動。陽動於上，陰說而從女，從男之象也，故為歸妹。君子觀男女配合，生息相續之象，而以永其終，知有敝也。永終，謂生息嗣續，永久其傳也。知敝，謂知物有敝壞，而為相繼之道也。女歸，則有生息，故有永終之義，又夫婦之道，當常永有終，必知其有敝壞之理，而戒慎之敝壞，謂離隙。歸妹，說以動者也，異乎恒之巽而動，漸之止而巽也。少女之說，情之感動，動則失正，非夫婦正而可長之道。久必敝壞，知其必敝，則當思永其終也，天下之反目者，皆不能永終者也。不獨夫婦之道，天下之事，莫不有終、有敝，莫不有可繼、可久之道。觀歸妹，則當思永終之戒也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：澤上有雷，歸妹，君子以永終知敝。",
          "children": [
            {
              "type": "注",
              "text": "雷動澤隨，歸妹之象。君子觀其合之不正，知其終之有敝也。推之事物，莫不皆然。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：澤上有雷，歸妹。君子以永終知敝。",
          "children": [
            {
              "type": "注",
              "text": "歸妹，相終始之道也，故以永終知敝。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：澤上有雷，說以動也。故曰「歸妹君子以永終知敝」者，歸妹相終始之道也，故君子象此以永長其終，知應有不終之敝故也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：歸妹以娣，以恒也。跛而履，吉相承也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：歸妹以娣，以恒也。跛能履吉，相承也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "《象》曰：歸妹以娣，以恒也。跛能履，吉相承也。",
            "children": [
              {
                "type": "注",
                "text": "歸妹之義，以說而動，非夫婦能常之道。九乃剛陽有賢貞之德，雖娣之微，乃能以常者也。雖在下，不能有所為，如跛者之能履。然征而吉者，以其能相承助也，能助其君，娣之吉也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：歸妹以娣，以恒也。跛能履，吉相承也。",
            "children": [
              {
                "type": "注",
                "text": "恒，謂有常久之德。"
              }
            ]
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：歸妹以娣，以恒也。跛能履，吉相承也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「歸妹以娣」者，少女謂之妹，從娣而行謂之歸。初九以兌適震，非夫婦匹敵，是從娣之義也，故曰歸妹以娣也。「跛能履」者，妹而繼姊為娣，雖非正配，不失常道，譬猶跛人之足然。雖不正，不廢能履，故曰跛能履也。征吉者，少長非偶，為妻而行則凶焉，為娣而行則吉，故曰征吉也。"
                  },
                  {
                    "type": "句",
                    "value": "《象》曰「以恒也」者，妹而為娣，恒久之道也。「吉相承也」者，行得其宜，是相承之吉也。"
                  },
                  {
                    "type": "句",
                    "value": "注「夫承嗣以君之子，雖幼而不妄行」。　正義曰：此為少女作比例也。言君之子宜為嗣承，以類妃之妹應為娣也。立嗣宜取長，然君之子雖幼而立之，不為妄也。以言行嫁宜匹敵。然妃之妹雖至少，而為娣則可行也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：利幽人之貞，未變常也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：利幽人之貞，未變常也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "《象》曰：利幽人之貞，未變常也。",
            "children": [
              {
                "type": "注",
                "text": "守其幽貞，未失夫婦常正之道也。 世人以媟*狎為常故，以貞靜為變常，不知乃常久之道也。"
              },
              {
                "type": "注",
                "text": "註*：媟ㄒㄧㄝˋ，過於親昵而不莊重。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：利幽人之貞，未變常也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：利幽人之貞，未變常也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：九二不云歸妹者，既在歸妹之卦，歸妹可知，故略不言也。然九二雖失其位，不廢居內處中。以言歸妹，雖非正配，不失交合之道，猶如眇目之人，視雖不正，不廢能視耳，故曰眇能視也。「利幽人之貞」者，居內處中，能守其常，施之於人，是處幽而不失其貞正也。故曰利幽人之貞也。"
                  },
                  {
                    "type": "句",
                    "value": "《象》曰「未變常也」者，貞正者人之常也，九二失位，嫌其變常不貞也，能以履中不偏，故云未變常也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：歸妹以須，未當也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：歸妹以須，未當也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "《象》曰：歸妹以須，未當也。",
            "children": [
              {
                "type": "注",
                "text": "未當者，其處其德，其求歸之道皆不當，故无取之者，所以須也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：歸妹以須，未當也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：歸妹以須，未當也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「歸妹以須」者，六三在歸妹之時，處下體之上，有欲求為室主之象，而居不當位，則是室主獨存，室主既存，而欲求進，為未值其時也。未當其時，則宜有待，故曰歸妹以須也。「反歸以娣」者，既而有須，不可以進，宜反歸待時，以娣乃行，故曰反歸以娣。"
                  }
                ]
              }
            ]
          },
          {
            "type": "句",
            "value": "《象》曰「未當也」者，未當其時，故宜有待也。"
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：愆期之志，有待而行也。",
            "children": [
              {
                "type": "释文",
                "text": "有待而行也，一本待作時。 "
              }
            ]
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：愆期之志，有待而行也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "《象》曰：愆期之志，有待而行也。",
            "children": [
              {
                "type": "注",
                "text": "所以愆期者，由己而不由彼。賢女人所願娶，所以愆期。乃其志欲，有所待，待得佳配，而後行也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：愆期之志，有待而行也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：愆期之志，有待而行也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「歸妹愆期，遲歸有時」者，九四居下得位，又无其應，以斯適人，必待彼道窮盡，无所與交，然後乃可以往，故曰愆期遲歸有時也。"
                  },
                  {
                    "type": "句",
                    "value": "《象》曰「愆期之志，有待而行」者，嫁宜及時，今乃過期而遲歸者，此嫁者之志，正欲有所待而後乃行也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：帝乙歸妹，不如其娣之袂良也。其位在中，以貴行也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：帝乙歸妹，不如其娣之袂良也。其位在中，以貴行也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "《象》曰：帝乙歸妹，不如其娣之袂良也。其位在中，以貴行也。",
            "children": [
              {
                "type": "注",
                "text": "以帝乙歸妹之道，言其袂不如其娣之袂良：尚禮而不尚飾也。 五以柔中，在尊高之位，以尊貴而行中道也。 柔順降屈，尚禮而不尚飾，乃中道也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：帝乙歸妹，不如其娣之袂良也，其位在中，以貴行也。",
            "children": [
              {
                "type": "注",
                "text": "以其有中德之貴而行，故不尚飾。"
              }
            ]
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：帝乙歸妹，不如其娣之袂良也。其位在中，以貴行也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：帝乙歸妹者，六五居歸妹之中，獨處貴位，是帝王之所嫁妹也，故曰帝乙歸妹。「其君之袂，不如其娣之袂良」者，六五雖處貴位，卦是長陽之卦，若以爻為人，即是婦人之道，故為帝乙之妹。既居長卦，乃是長女之象，其君即五也。袂，衣袖也，所舉斂以為禮容，帝王嫁妹，為之崇飾，故曰其君之袂也。「配在九二，兌少震長，以長從少」者也，以長從少，雖有其君崇飾之袂，猶不若以少從長之為美，故曰不如其娣之袂良也。「月幾望吉」者，陰而貴盛，如月之近望，以斯適配，雖不如以少從長，然以貴而行，往必合志，故得吉也，故曰「月幾望，吉」也。"
                  },
                  {
                    "type": "句",
                    "value": "象曰「帝乙歸妹，不如其娣之袂良」者，釋其六五雖所居貴位*，言長不如少也，言不如少女，而從於長男也。「其位在中，以貴行也」者，釋「月幾望，吉」也。既以長適少，非歸妹之美而得吉者，其位在五之中，以貴盛而行，所往必得合，而獲吉也。"
                  }
                ]
              }
            ]
          },
          {
            "type": "句",
            "value": "*  「貴位」原文缺「貴」，依他本增。"
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：上六无實，承虛筐也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：上六无實，承虛筐也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "《象》曰：上六无實，承虛筐也",
            "children": [
              {
                "type": "注",
                "text": "筐无實，是空筐也。空筐可以祭乎？言不可以奉祭祀也。女不可以承祭祀，則離絕而已。是女歸之无終者也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：上六无實，承虛筐也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：上六无實，承虛筐也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「女承筐无實，士刲羊无血，无攸利」者，女之為行，以上有承順為美。士之為功，以下有應命為貴。上六處卦之窮，仰則无所承受，故為女承筐，則虛而无實。又下无其應，下命則无應之者，故為士刲羊則乾而无血，故曰「女承筐无實，士刲羊无血。」則進退莫與，故无所利。"
                  }
                ]
              }
            ]
          },
          {
            "type": "句",
            "value": "《象》曰「承虛筐」者，筐本盛幣，以幣為實。今之无實，正是承捧虛筐，空无所有也。"
          }
        ]
      }
    }
  ],
  "guazhu": [
    [
      {
        "type": "注",
        "text": "歸妹，《序卦》：｢漸者，進也。進必有所歸，故受之以歸妹。｣進則必有所至，故漸有歸義。 歸妹所以繼漸也，歸妹者，女之歸也。 妹少女之稱。為卦，震上兌下，以少女從長男也。 男動而女說，又以說而動，皆男說女，女從男之義。 卦有男女配合之義者四：咸、恒、漸、歸妹也。 咸，男女之相感也。 男下女，二氣感應，止而說，男女之情相感之象。恒，常也。 男上女下，巽順而動，陰陽皆相應，是男女居室，夫婦唱隨之常道。漸，女歸之，得其正也。男下女，而各得正位。止靜而巽順，其進有漸，男女配合，得其道也。歸妹，女之嫁歸也。男上女下，女從男也。而有說少之義，以說而動。動以說，則不得其正矣，故位皆不當。初與上雖當陰陽之位，而陽在下，陰在上，亦不當位也，與漸正相對。咸恒夫婦之道，漸，歸妹，女歸之義，咸與歸妹，男女之情也。咸止而說，歸妹動於說，皆以說也。恒與漸，夫婦之義也。恒巽而動，漸止而巽，皆以巽順也。男女之道，夫婦之義，備於是矣。歸妹為卦，澤上有雷，雷震而澤動，從之象也。物之隨動，莫如水。男動於上，而女從之，嫁歸從男之象。震，長男；兌，少女。少女從長男，以說而動，動而相說也。人之所說者，少女，故云妹。為女歸之象。又有長男說少女之義，故為歸妹也。"
      }
    ]
  ]
}