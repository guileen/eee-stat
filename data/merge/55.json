{
  "name": "豐",
  "down": "離",
  "up": "震",
  "guaci": {
    "jijie": [
      {
        "type": "句",
        "value": "豐，亨，",
        "children": [
          {
            "type": "释文",
            "text": "豐，芳忠反，《字林》匹忠反。 "
          },
          {
            "type": "集解",
            "list": [
              {
                "text": "鄭康成曰：豐之言倎，充滿意也。",
                "book": "［釋文］"
              }
            ]
          }
        ]
      },
      {
        "type": "句",
        "value": "王假之，",
        "children": [
          {
            "type": "释文",
            "text": "假，庚白反，至也。馬古雅反。"
          },
          {
            "type": "集解",
            "list": [
              {
                "text": "馬融曰：假，大也。",
                "book": "［釋文］"
              }
            ]
          }
        ]
      },
      {
        "type": "句",
        "value": "勿憂，宜日中。"
      }
    ],
    "wangzhu": [
      {
        "type": "句",
        "value": "豐，亨。王假之，",
        "children": [
          {
            "type": "注",
            "text": "大而亨者，王之所至。 "
          }
        ]
      },
      {
        "type": "句",
        "value": "勿憂，宜日中。",
        "children": [
          {
            "type": "注",
            "text": "豐之為義，闡弘微細，通夫隱滯者也。為天下之主，而令微隱者不亨，憂未已也，故至豐亨，乃得勿憂也。用夫豐亨不憂之德，宜處天中，以徧照者也，故曰宜日中也。"
          }
        ]
      }
    ],
    "ycz": [
      {
        "type": "句",
        "value": "豐，亨，王假*之。勿憂，宜日中。",
        "children": [
          {
            "type": "注",
            "text": "豐為盛大，其義自「亨，極天下之光大者，為王者能致之」。假，至也。天位之尊，四海之富，羣生之眾，王道之大極。豐之道，其唯王者乎！豐之時，人民之繁庶，事物之殷盛，治之豈易周，為可憂慮，宜如日中之盛明，廣照无所不及，然後无憂也。"
          },
          {
            "type": "注",
            "text": "註*假：音ㄍㄜˊ來到"
          }
        ]
      }
    ],
    "zx": [
      {
        "type": "句",
        "value": "豐，亨，王假之，勿憂，宜日中。",
        "children": [
          {
            "type": "注",
            "text": "假，更白反。豐，大也。以明而動，盛大之勢也，故其占有亨道焉。然王者至此，盛極當衰，則又有憂道焉。聖人以為徒憂无益，但能守常，不至於過盛則可矣，故戒以勿憂，宜日中也。"
          }
        ]
      }
    ],
    "zhengyi": [
      {
        "type": "句",
        "value": "豐，亨，王假之。",
        "children": [
          {
            "type": "注",
            "text": "大而亨者，王之所至。"
          }
        ]
      },
      {
        "type": "句",
        "value": "勿憂，宜日中。",
        "children": [
          {
            "type": "注",
            "text": "豐之為義，闡弘微細，通夫隱滯者也，為天下之主，而令微隱者不亨，憂未已也，故至豐亨，乃得勿憂也。用夫豐亨不憂之德，宜處天中，以徧照者也，故曰宜日中也。"
          },
          {
            "type": "疏",
            "lines": [
              {
                "type": "句",
                "value": "疏　正義曰：豐亨者，豐，卦名也，《彖》及《序卦》皆以大訓豐也，然則豐者，多大之名，盈足之義，財多德大，故謂之為豐。德大則无所不容，財多則无所不濟。无所擁礙，謂之為亨，故曰豐亨。王假之者，假，至也，豐亨之道，王之所尚，非有王者之德，不能至之，故曰王假之也。"
              },
              {
                "type": "句",
                "value": "「勿憂宜日中」者，勿，无也。王能至於豐亨，乃得无復憂慮，故曰勿憂也。用夫豐亨无憂之德，然後可以君臨萬國，徧照四方，如日中之時，徧照天下，故曰宜日中也。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：豐，大也。明以動，故豐。"
        },
        {
          "type": "句",
          "value": "王假之，尚大也。勿憂，宜日中，宜照天下也。"
        },
        {
          "type": "句",
          "value": "日中則昃，",
          "children": [
            {
              "type": "释文",
              "text": "昃，孟作稷。 "
            }
          ]
        },
        {
          "type": "句",
          "value": "月盈則食，",
          "children": [
            {
              "type": "释文",
              "text": "食或作蝕，非。 "
            },
            {
              "type": "集解",
              "list": [
                {
                  "text": "鄭康成曰：言皆有休已，無常盛也。",
                  "book": "［公羊疏］"
                }
              ]
            }
          ]
        },
        {
          "type": "句",
          "value": "天地盈虛，與時消息，而況於人乎，況於鬼神乎。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：豐，大也。",
          "children": [
            {
              "type": "注",
              "text": "音闡大之大也。 "
            }
          ]
        },
        {
          "type": "句",
          "value": "明以動故豐。王假之，尚大也。",
          "children": [
            {
              "type": "注",
              "text": "大者王之所尚，故至之也。 "
            }
          ]
        },
        {
          "type": "句",
          "value": "勿憂，宜日中，宜照天下也。",
          "children": [
            {
              "type": "注",
              "text": "以勿憂之德，故宜照天下也。 "
            }
          ]
        },
        {
          "type": "句",
          "value": "日中則昃，月盈則食，天地盈虛，與時消息，而況於人乎？況於鬼神乎？",
          "children": [
            {
              "type": "注",
              "text": "豐之為用，困於昃食者也。施於未足則尚豐，施於已盈則方溢，不可以為常，故具陳消息之道者也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：豐，大也。明以動，故豐。",
          "children": [
            {
              "type": "注",
              "text": "豐者，盛大之義。離明而震動，明動相資，而成豐大也"
            }
          ]
        },
        {
          "type": "句",
          "value": "王假之，尚大也；",
          "children": [
            {
              "type": "注",
              "text": "王者，有四海之廣，兆民之眾，極天下之大也。故豐大之道，唯王者能致之，所有既大，其保之治之之道亦當大也，故王者之所尚，至大也。"
            }
          ]
        },
        {
          "type": "句",
          "value": "勿憂，宜日中，宜照天下也。",
          "children": [
            {
              "type": "注",
              "text": "所有既廣，所治既眾，當憂慮其不能周及。移如日中之盛明，普照天下，无所不至，則可勿憂矣。如是，然後能保其豐大。保有豐大，豈小才小知之所能也。"
            }
          ]
        },
        {
          "type": "句",
          "value": "日中則昃，月盈則食，天地盈虛，與時消息，而況于人乎？況于鬼神乎？",
          "children": [
            {
              "type": "注",
              "text": "既言豐盛之至，復言其難常，以為誡也。日中盛極，則當昃昳*；月既盈滿，則有虧缺。天地之盈虛，尚與時消息，況人與鬼神乎！盈虛謂盛衰，消息謂進退，天地之運，亦隨時進退也。鬼神，謂造化之迹，於萬物盛衰，可見其消息也。於豐盛之時，而為此誡，欲其守中，不至過盛。處豐之道，豈易也哉！"
            },
            {
              "type": "注",
              "text": "註*：昃，ㄗㄜˋ太陽西斜；昳，ㄉㄧㄝˊ，日過午偏斜。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：豐，大也。明以動，故豐。",
          "children": [
            {
              "type": "注",
              "text": "以卦德釋卦名義。"
            }
          ]
        },
        {
          "type": "句",
          "value": "王假之，尚大也。勿憂，宜日中，宜照天下也。",
          "children": [
            {
              "type": "注",
              "text": "釋卦辭。"
            }
          ]
        },
        {
          "type": "句",
          "value": "日中則昃，月盈則食。天地盈虛，與時消息，而況於人乎，況于鬼神乎？",
          "children": [
            {
              "type": "注",
              "text": "此又發明卦辭外意，言不可過中也。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：豐，大也。",
          "children": [
            {
              "type": "注",
              "text": "音闡大之大也。"
            }
          ]
        },
        {
          "type": "句",
          "value": "明以動，故豐。王假之，尚大也。",
          "children": [
            {
              "type": "注",
              "text": "大者王之所尚，故至之也。"
            }
          ]
        },
        {
          "type": "句",
          "value": "勿憂，宜日中，宜照天下也。",
          "children": [
            {
              "type": "注",
              "text": "以勿憂之德，故宜照天下也。"
            }
          ]
        },
        {
          "type": "句",
          "value": "日中則昃，月盈則食，天地盈虛，與時消息，而況於人乎？況於鬼神乎？",
          "children": [
            {
              "type": "注",
              "text": "豐之為用，困於昃食者也。施於未足則尚豐，施於已盈則方溢，不可以為常，故具陳消息之道者也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「豐，大也」者，釋卦名，正是弘大之義也。"
                },
                {
                  "type": "句",
                  "value": "「明以動故豐」者，此就二體釋卦得名為豐之意，動而不明，未能光大。資明以動，乃能致豐，故曰「明以動故豐」也。「王假之，尚大也」者，豐大之道，王所崇尚，所以王能至之，以能尚大故也。"
                },
                {
                  "type": "句",
                  "value": "「勿憂，宜日中，宜照天下也」也者，日中之時，徧照天下，王无憂慮，德乃光被，同於日中之盈，故曰「勿憂，宜日中，宜照天下也」。"
                },
                {
                  "type": "句",
                  "value": "「日中則昃，月盈則食，天地盈虛，與時消息，而況於人乎？況於鬼神乎」者，此孔子因豐設戒，以上言王者以豐大之德，照臨天下，同於日中。然盛必有衰，自然常理。日中至盛，過中則昃；月滿則盈，過盈則食。天之寒暑往來，地之陵谷遷貿，盈則與時而息，虛則與時而消。天地日月，尚不能久，況於人與鬼神，而能長保其盈盛乎？勉令及時脩德，仍戒居存慮亡也。此辭先陳天地，後言人、鬼、神者，欲以輕譬重，亦先尊後卑也。而日月先天地者，承上「宜日中」之下，遂言其昃食，因舉日月以對之，然後并陳天地，作文之體也。"
                },
                {
                  "type": "句",
                  "value": "注「音闡大之大也」。　正義曰：闡者弘廣之言，凡物之大，其有二種，一者自然之大，二者由人之闡弘使大。豐之為義，既闡弘微細，則豐之稱大，乃闡大之大，非自然之大，故音之也。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，遇其配主，",
            "children": [
              {
                "type": "释文",
                "text": "配，鄭作妃。 "
              },
              {
                "type": "集解",
                "list": [
                  {
                    "text": "鄭康成曰：嘉耦曰妃。",
                    "book": "［釋文］"
                  }
                ]
              }
            ]
          },
          {
            "type": "句",
            "value": "雖旬无咎，往有尚。",
            "children": [
              {
                "type": "释文",
                "text": "旬如字，王肅尚純反，或音脣，荀作均，劉昞作鈞。 "
              },
              {
                "type": "集解",
                "list": [
                  {
                    "text": "鄭康成曰：初修禮，上朝四，四以匹敵恩厚待之，雖留十日，不為咎。",
                    "book": "［詩疏］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，遇其配主，雖旬无咎，往有尚。",
            "children": [
              {
                "type": "注",
                "text": "處豐之初，其配在四，以陽適陽，以明之動，能相光大者也。旬，均也。雖均无咎，往有尚也。初四俱陽爻，故曰均也。 "
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九，遇其配主，雖旬，无咎，往有尚。",
            "children": [
              {
                "type": "注",
                "text": "雷電皆至，成豐之象；明動相資，致豐之道。非明，无以照；非動，无以行。相須，猶形影；相資，猶表裏。初九明之初，九四動之初，宜相須以成其用，故雖旬而相應。位則相應，用則相資，故初謂四為配主，己所配也。配雖匹稱，然就之者也。如配天，以配君子。故初於四云配者，四於初云夷也。雖旬无咎：旬，均也，天下之相應者常非均敵，如陰之應陽，柔之從剛，下之附上，敵安肯相從？唯豐之初四，其用則相資，其應則相成，故雖均是陽剛，相從而无過咎也。蓋非明，則動无所之；非動，則明无所用。相資而成用，同舟則胡越一心，共難則仇怨協力，事勢使然也。往而相從，則能成其豐，故云有尚，有可嘉尚也。在他卦則不相下，而離隙矣。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，遇其配主，雖旬无咎，往有尚。",
            "children": [
              {
                "type": "注",
                "text": "配主，謂四，旬，均也，謂皆陽也。當豐之時，明動相資，故初九之遇九四，雖皆陽剛，而其占如此也。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，遇其配主，雖旬无咎，往有尚。",
            "children": [
              {
                "type": "注",
                "text": "處豐之初，其配在四，以陽適陽，以明之動，能相光大者也。旬，均也。雖均无咎，往有尚也。初、四俱陽爻，故曰均也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，豐其蔀，日中見斗，往得疑疾。",
            "children": [
              {
                "type": "释文",
                "text": "蔀，音部，王廙同，蒲戶反，王肅普荀反，鄭薛作菩。見斗，孟作見主。 "
              },
              {
                "type": "集解",
                "list": [
                  {
                    "text": "馬融曰：蔀，小也。　鄭康成曰：菩，小席。　薛氏同。",
                    "book": "［并釋文］"
                  },
                  {
                    "text": "　陸希聲曰：蔀，茂盛周匝之義。",
                    "book": "［漢上易］"
                  }
                ]
              }
            ]
          },
          {
            "type": "句",
            "value": "有孚發若，吉。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，豐其蔀，日中見斗。往得疑疾，有孚發若，吉。",
            "children": [
              {
                "type": "注",
                "text": "蔀，覆曖，鄣光明之物也。處明動之時，不能自豐以光大之德，既處乎內。而又以陰居陰，所豐在蔀，幽而無覩者也，故曰豐其蔀，日中見斗也。日中者，明之盛也。斗見者，暗之極也。處盛明而豐其蔀，故曰日中見斗。不能自發，故往得疑疾。然履中當位，處暗不邪，有孚者也。若，辭也。有孚可以發其志，不困於暗，故獲吉也。 "
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，豐其蔀*，日中見斗。往得疑疾，有孚發若，吉。",
            "children": [
              {
                "type": "注",
                "text": "明動相資，乃能成豐。二為明之主，又得中正，可謂明者也。而五在正應之地，陰柔不正，非能動者。二五雖皆陰，而在明動相資之時，居相應之地。五，才不足，既其應之，才不足資，則獨明不能成豐，既不能成豐，則喪其明功，故為豐其蔀。日中見斗：二，至明之才，以所應不足與而不能成其豐，喪其明功。无明功，則為昏暗，故云見斗。斗昏見者也。蔀，周匝之義。用障蔽之物，掩晦於明者也。斗屬陰，而主運乎象。五，以陰柔而當君位。日中盛明之時，乃見斗，猶豐大之時，乃遇柔弱之主。斗以昏見，言見斗則是明喪而暗矣。二，雖至明中正之才，所遇乃柔暗不正之君；既不能下求於己，若往求之，則反得疑猜忌疾，暗主如是也。然則如之何而可？夫君子之事上也，不得其心，則盡其至誠，以感發其志意而已。茍誠意能動，則雖昏蒙，可開也；雖柔弱，可輔也；雖不正，可正也。古人之事庸君常主，而克行其道者，己之誠意上達，而君見信之篤耳。管仲之相桓公、孔明之輔後主是也。若能以誠信，發其志意，則得行其道，乃為吉也。"
              },
              {
                "type": "注",
                "text": "註*蔀：音ㄅㄨˋ，覆蓋於棚架上以遮蔽陽光的草席"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，豐其蔀，日中見斗，往得疑疾，有孚發若，吉。",
            "children": [
              {
                "type": "注",
                "text": "蔀，音部。六二居豐之時，為離之主，至明者也。而上應六五之柔暗，故為豐蔀見斗之象。蔀，障蔽也。大其障蔽，故日中而昏也。往而從之，則昏暗之主，必反見疑，唯在積其誠意以感發之，則吉。戒占者宜如是也。虛中，有孚之象。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，豐其蔀，日中見斗。往得疑疾，有孚發若，吉。",
            "children": [
              {
                "type": "注",
                "text": "蔀，覆曖，鄣光明之物也。處明動之時，不能自豐以光大之德，既處乎內，而又以陰居陰，所豐在蔀，幽而无覩者也，故曰「豐其蔀，日中見斗」也。日中者，明之盛也。斗見者，闇之極也。處盛明而豐其蔀，故曰「日中見斗」。不能自發，故往得疑疾。然履中當位，處闇不邪，有孚者也。若，辭也。有孚可以發其志，不困於闇，故獲吉也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "九三，豐其沛，日中見沬，",
            "children": [
              {
                "type": "释文",
                "text": "沛，本或作旆，謂旛幔，又普貝反。王廙豐蓋反，又補賴反，徐普蓋反，子夏作芾，鄭干作韋。沬，徐武蓋反，又亡對反，微昧之光也。《字林》作昧，亡太反，云斗杓後星，鄭作昧。"
              },
              {
                "type": "集解",
                "list": [
                  {
                    "text": "《子夏傳》曰：芾，小也，昧星之小者。",
                    "book": "［釋文］"
                  },
                  {
                    "text": "　馬融曰：昧星之小者。　鄭康成干寶曰：韋，祭祀之蔽膝。　服虔曰：昧日中而昏也。　薛氏曰：昧，輔星也。　姚信曰：沛，滂沛也。　王肅曰：沬，音妹。",
                    "book": "［并同］"
                  },
                  {
                    "text": "　陸希聲曰：沐者斗槩謂斗之輔星，斗以象大臣，槩以象家臣。",
                    "book": "［撮要］"
                  }
                ]
              }
            ]
          },
          {
            "type": "句",
            "value": "折其右肱，无咎。",
            "children": [
              {
                "type": "释文",
                "text": "肱嶢作股。 "
              },
              {
                "type": "集解",
                "list": [
                  {
                    "text": "鄭康成曰：三艮爻，艮為手，互體為巽，巽又為進退，手而便於進退，右肱也，猶大臣用事於君，君能誅之，故无咎。",
                    "book": "［儀禮疏］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "九三，豐其沛，日中見沬。折其右肱，无咎。",
            "children": [
              {
                "type": "注",
                "text": "沛，幡幔，所以禦盛光也。沬，微昧之明也。應在上六，志在乎陰，雖愈乎以陰處陰，亦未足以免於闇也。所豐在沛，日中見沬之謂也。施明則見沬而已，施用則折其右肱，故可以自守而已，未足用也。"
              }
            ]
          },
          {
            "type": "句",
            "value": " 《象》曰：豐其沛，不可大事也。",
            "children": [
              {
                "type": "注",
                "text": "明不足也。"
              }
            ]
          },
          {
            "type": "句",
            "value": "折其右肱，終不可用也。",
            "children": [
              {
                "type": "注",
                "text": "雖有左在，不足用也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "九三，豐其沛，日中見沬*。折其右肱*，无咎。",
            "children": [
              {
                "type": "注",
                "text": "沛字，古本有作斾字者。王弼以為幡幔，則是斾也。幡幔圍蔽於內者。豐其沛，其暗更甚於蔀也。三，明體而反暗於四者，所應陰暗故也。三居明體之上，陽剛得正，本能明者也。豐之道，必明動相資而成。三應於上，上陰柔又无位，而處震之終，既終則止矣，不能動者也。他卦至終則吉，震至終則止矣。三无上之應，則不能成豐。沬星之微小，无名數者，見沬暗之甚也。豐之時，而遇上六；日中而見沬者也。右肱，人之所用，乃折矣，其无能為。可知賢智之才，遇明君則能有為於天下。上无可賴之主，則不能有為，如人之折其右肱也。人之為有所失，則有所歸咎。曰由是故，致是若欲動，而无右肱；欲為而上，无所賴則不能而已，更復何言，无所歸咎也。"
              },
              {
                "type": "注",
                "text": "註*沬：音ㄇㄟˋ同「昧」，微暗"
              },
              {
                "type": "注",
                "text": "註*肱：音ㄍㄨㄥ，胳膊由肘到肩的部分"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "九三，豐其沛，日中見沬，折其右肱，无咎。",
            "children": [
              {
                "type": "注",
                "text": "沬、昧同，莫佩反。折，食列反。沛，一作旆，謂凡旛幔也，其蔽甚於蔀矣。沬，小星也。三處明極，而應上六，雖不可用，而非咎也。故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "九三，豐其沛，日中見沬。折其右肱，无咎。",
            "children": [
              {
                "type": "注",
                "text": "沛，幡幔，所以禦盛光也。沬，微昧之明也。應在上六，志在乎陰，雖愈乎以陰處陰，亦未足以免於闇也。所豐在沛，日中見沬之謂也。施明則見沬而已，施用則折其右肱，故可以自守而已，未足用也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "九四，豐其蔀，日中見斗，遇其夷主，吉。"
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，豐其蔀．日中見斗，遇其夷主，吉。",
            "children": [
              {
                "type": "注",
                "text": "以陽居陰，豐其蔀也。得初以發，夷主吉也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "九四，豐其蔀，日中見斗，遇其夷主，吉。",
            "children": [
              {
                "type": "注",
                "text": "四雖陽剛，為動之主，又得大臣之位，然以不中正，遇陰暗柔弱之主，豈能致豐大也，故為豐其蔀。蔀，周圍掩蔽之物。周圍則不大，掩蔽則不明。日中見斗：當盛明之時，反昏暗也。夷主，其等夷也，相應故謂之主。初四皆陽，而居初，是其德同，又居相應之地，故為夷主。居大臣之位，而得在下之賢，同德相輔，其助豈小也哉！故吉也。如四之才，得在下之賢，為之助，則能致豐大乎！曰在下者上有當位為之與，在上者下有賢才為之助，豈无益乎，故吉也。然至天下之豐，有君而後能也。五陰柔居尊，而震體无虛中巽順下賢之象，下雖多賢，亦將何為。蓋非陽剛中正，不能致天下之豐也。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，豐其蔀，日中見斗，遇其夷主，吉。",
            "children": [
              {
                "type": "注",
                "text": "《象》與六二同。夷，等夷也，謂初九也。其占為當豐而遇暗主，下就同德則吉也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，豐其蔀，日中見斗。遇其夷主，吉。",
            "children": [
              {
                "type": "注",
                "text": "以陽居陰，豐其蔀也。得初以發，夷主吉也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，來章，有慶譽，吉。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，來章有慶譽，吉。",
            "children": [
              {
                "type": "注",
                "text": "以陰之質，來適尊陽之位，能自光大，章顯其德，獲慶譽也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，來章，有慶譽，吉。",
            "children": [
              {
                "type": "注",
                "text": "五以陰柔之才，為豐之主，固不能成其豐大。若能來致在下章美之才而用之，則有福慶，至得美譽，所謂吉也。六二文明中正，章美之才也，為五者誠能致之，在位而委任之，可以致豐大之慶，名譽之美，故吉也。章美之才，主二而言，然初與三四，皆陽剛之才，五能用賢，則彙征矣。二雖陰，有文明中正之德，大賢之在下者也。五與二，雖陰陽正應，在明動相資之時，有相為用之義。五若能來章，則有慶譽而吉也。然六五无虛已下賢之義，聖人設此義以為教耳。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，來章，有慶譽，吉。",
            "children": [
              {
                "type": "注",
                "text": "質雖柔暗，若能來致天下之明，則有慶譽而吉矣。蓋因其柔暗而設此以開之。占者能如是，則如其占矣。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，來章有慶譽，吉。",
            "children": [
              {
                "type": "注",
                "text": "以陰之質，來適尊陽之位，能自光大，章顯其德，獲慶譽也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六，豐其屋，蔀其家。"
          },
          {
            "type": "句",
            "value": "［按］《說文》豐其屋字作寷， 云大屋也。"
          },
          {
            "type": "句",
            "value": "闚其戶，闃其无人。三歲不覿，凶。",
            "children": [
              {
                "type": "释文",
                "text": "闚，苦鵙反，徐苦鶂反，一音苦馘反，姚作，孟作窒，並通。"
              },
              {
                "type": "集解",
                "list": [
                  {
                    "text": "馬融鄭康成曰：闃，无人貌。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，豐其屋，蔀其家，闚其戶，闃其无人。三歲不覿。凶。",
            "children": [
              {
                "type": "注",
                "text": "屋，藏蔭之物。以陰處極，而最在外，不履於位，深自幽隱，絕跡深藏者也。既豐其屋，又蔀其家，屋厚家履，闇之甚也。雖闚其戶，闃其无人，棄其所處而自深藏也。處於明動尚大之時，而深自幽隱以高其行，大道既濟而猶不見，隱不為賢，更為反道，凶其宜也。三年，豐道之成，治道未濟，隱猶可也；既濟而隱，是以治為亂也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六，豐其屋，蔀其家，闚*其戶，闃其无人，三歲不覿*，凶。",
            "children": [
              {
                "type": "注",
                "text": "六，以陰柔之質而居豐之極，處動之終，其滿假躁動甚矣。處豐大之時，宜乎謙屈。而處極高，致豐大之功，在乎剛健，而體陰柔。當豐大之任，在乎得時而不當位，如上六者，處无一當，其凶可知。豐其屋，處太高也。蔀其家，居不明也。以陰柔居豐大，而在无位之地，乃高亢昏暗，自絕於人，人誰與之。故闚其戶，閴其无人也，至於三歲之久，而不知變，其凶宜矣。不覿，謂尚不見人，蓋不變也。六，居卦終，有變之義，而不能遷，是其才不能也。"
              },
              {
                "type": "注",
                "text": "註*闚；音義同「窺」"
              },
              {
                "type": "注",
                "text": "註*闃；音ㄑㄩˋ。靜也"
              },
              {
                "type": "注",
                "text": "註*覿：音ㄉㄧˊ見也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，豐其屋，蔀其家，闚其戶，闃其无人，三歲不覿，凶。",
            "children": [
              {
                "type": "注",
                "text": "闃，苦具鵙。以陰柔居豐極，處動終，明極而反暗者也。故為豐大其屋而反以自蔽之象。无人、不覿，亦言障蔽之深，其凶甚矣。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，豐其屋，蔀其家，闚其戶，闃其无人。三歲不覿，凶。",
            "children": [
              {
                "type": "注",
                "text": "屋，藏蔭之物，以陰處極而最在外，不履於位，深自幽隱，絕跡深藏者也。既豐其屋，又蔀其家，屋厚家覆，闇之甚也。雖闚其戶，闃其无人，棄其所處，而自深藏也。處於明動尚大之時而深自幽隱，以高其行；大道既濟，而猶不見，隱不為賢，更為反道，凶其宜也。三年，豐道之成。治道未濟，隱猶可也；既濟而隱，以治為亂也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：雷電皆至，豐。君子以折獄致刑。"
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：雷電皆至，豐，君子以折獄致刑。",
          "children": [
            {
              "type": "注",
              "text": "文明以動，不失情理也。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "《象》曰：雷電皆至，豐，君子以折獄致刑。",
          "children": [
            {
              "type": "注",
              "text": "雷電皆至，明震並行也。二體相合，故云皆至。明動相資，成豐之象。離明也，照察之象。震動也，威斷之象。折獄者，必照其情實，唯明克允致刑者，以威於姦惡，唯斷乃成。故君子，觀雷電明動之象，以折獄致刑也。噬嗑言：先王飭法。豐言：君子折獄。以明在上，而麗於威震，王者之事，故為制刑立法，以明在下，而麗於威震，君子之用，故為折獄致刑。旅：明在上，而云君子者。旅，取慎用刑，與不留獄，君子皆當然也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：雷電皆至，豐，君子以折獄致刑。",
          "children": [
            {
              "type": "注",
              "text": "折，之舌反。取其威照並行之象。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：雷電皆至，豐。君子以折獄致刑。",
          "children": [
            {
              "type": "注",
              "text": "文明以動，不失情理也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「雷電皆至，豐」者，雷者天之威動，電者天之光耀。雷電俱至，則威明備，足以為豐也。「君子以折獄致刑」者，君子法象天威而用刑罰，亦當文明以動，折獄斷決也。斷決獄訟，須得虛實之情；致用刑罰，必得輕重之中。若動而不明，則淫濫斯及，故君子象於此卦而折獄致刑。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：雖旬无咎，過旬災也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：雖旬无咎，過旬災也。",
            "children": [
              {
                "type": "注",
                "text": "過均則爭，交斯叛也。"
              }
            ]
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "《象》曰：雖旬无咎，過旬災也。",
            "children": [
              {
                "type": "注",
                "text": "聖人因時而處，宜隨事而順理。夫勢均，而不相下者，常理也。然有雖敵而相資者，則相求也，初四是也。所以雖旬而无咎也，與人同而力均者，在乎降己以相求，協力以從事。若懷先己之私，有加上之意，則患當至矣。故曰：過旬，災也。均而先已是過旬也，一求勝，則不能同矣。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：雖旬无咎，過旬災也。",
            "children": [
              {
                "type": "注",
                "text": "戒占者不可求勝其配，亦爻辭外意。"
              }
            ]
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：雖旬无咎，過旬災也。",
            "children": [
              {
                "type": "注",
                "text": "過均則爭，交斯叛也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「遇其配主」者，豐者文明以動，尚乎光大者也。初配在四，俱是陽爻，以陽適陽，以明之動能相光大者也，故曰遇其配主也。「雖旬无咎往有尚」者，旬均也，俱是陽爻，謂之為均，非是陰陽相應，嫌其有咎，以其能相光大，故雖均，可以无咎，而往有嘉尚也，故曰「雖均无咎，往有尚」也。"
                  },
                  {
                    "type": "句",
                    "value": "象曰「過旬災也」者，言勢若不均，則相傾奪。既相傾奪，則爭競乃興，而相違背，災咎生焉，故曰「過旬災也」。"
                  },
                  {
                    "type": "句",
                    "value": "注「過均則爭交斯叛也」。　正義曰：初四應配，謂之為交，勢若不均，則初四之相交，於斯乖叛矣。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：有孚發若，信以發志也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：有孚發若，信以發志也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "《象》曰：有孚發若，信以發志也。",
            "children": [
              {
                "type": "注",
                "text": "有孚發若謂：以己之孚信，感發上之心志也。茍能發，則其吉可知。雖柔暗，有可發之道也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：有孚發若，信以發志也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：有孚發若，信以發志也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：豐其蔀者，二以陰居陰，陰又處於內，幽闇无所覩見，所豐在於覆蔽，故曰豐其蔀也。蔀者，覆曖，障光明之物也。「日中見斗」者，二居離卦之中，如日正中，則至極盛者也。處日中盛明之時，而斗星顯見，是二之至闇，使斗星見明者也。處光大之世，而為極闇之行，譬日中而斗星見，故曰「日中見斗」也。二五俱陰，二已見斗之闇，不能自發，以自求於五，往則得見疑之疾，故曰「往得疑疾」也。然居中履正，處闇不邪，是有信者也。有信以自發其志，不困於闇，故獲吉也。故曰「有孚發若，吉」也。"
                  }
                ]
              }
            ]
          },
          {
            "type": "句",
            "value": "《象》曰「信以發志」者，雖處幽闇而不為邪，是有信以發其豐大之志，故得吉也。"
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：豐其沛，不可大事也。折其右肱，終不可用也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "《象》曰：豐其沛，不可大事也；折其右肱，終不可用也。",
            "children": [
              {
                "type": "注",
                "text": "三應於上，上應而无位，陰柔无勢力，而處既終，其可共濟大事乎！既无所賴，如右肱之折，終不可用矣。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：豐其沛，不可大事也。折其右肱，終不可用也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：豐其沛，不可大事也。",
            "children": [
              {
                "type": "注",
                "text": "明不足也。"
              }
            ]
          },
          {
            "type": "句",
            "value": "折其右肱，終不可用也。",
            "children": [
              {
                "type": "注",
                "text": "雖有左在，不足用也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「豐其沛，日中見沬」者，沛，幡幔，所以禦盛光也。沬，微昧之明也，以九三應在上六，志在乎陰，雖愈於六二，以陰處陰，亦未見免於闇也，是所以豐在沛，日中見沬也。處光大之時，而豐沛見沬，雖愈於豐蔀見斗，然施於大事，終不可用。假如折其右肱，自守而已，乃得无咎，故曰「折其右肱，无咎」。"
                  },
                  {
                    "type": "句",
                    "value": "《象》曰「不可大事」者，當光大之時，可為大事，而明不足，故不可為大事也。「終不可用」者，凡用事在右肱，右肱既折，雖有左在，終不可用也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：豐其蔀，位不當也。日中見斗，幽不明也。遇其夷主，吉行也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：豐其蔀，位不當也。日中見斗，幽不明也。遇其夷主，吉行也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "《象》曰：豐其蔀，位不當也",
            "children": [
              {
                "type": "注",
                "text": "位不當，謂以不中正，居高位，所以闇*而不能致豐。"
              },
              {
                "type": "注",
                "text": "註*闇：同暗。"
              }
            ]
          },
          {
            "type": "句",
            "value": "日中見斗，幽不明也",
            "children": [
              {
                "type": "注",
                "text": "謂幽暗不能光明，君陰柔而臣不中正故也。"
              }
            ]
          },
          {
            "type": "句",
            "value": "遇其夷主，吉行也。",
            "children": [
              {
                "type": "注",
                "text": "陽剛相遇，吉之行也。下就於初，故云行。下求則為吉也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：豐其蔀，位不當也。日中見斗，幽不明也。遇其夷主，吉行也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：豐其蔀，位不當也。日中見斗，幽不明也。遇其夷主，吉行也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「豐其蔀」者，九四以陽居陰，闇同於六二，故曰「豐其蔀」也。「日中見斗，遇其夷主，吉」者，夷，平也。四應在初，而同是陽爻，能相顯發，而得其吉，故曰「遇其夷主，吉」也。言四之與初交相為主者，若賓主之義也。若據初適四，則以四為主，故曰「遇其配主」。自四之初，則以初為主，故曰「遇其夷主」也。二陽體敵，兩主均平，故初謂四為旬，而四謂初為夷也。"
                  },
                  {
                    "type": "句",
                    "value": "《象》曰「位不當」者，止謂以陽居陰，而位不當，所以豐蔀而闇者也。「幽不明也」者，日中盛明反而見斗，以譬當光大而居陰，是應明而幽闇不明也。「吉行也」者，處於陰位，為闇已甚，更應於陰，无由獲吉，猶與陽相遇，故得吉行也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：六五之吉，有慶也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：六五之吉，有慶也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "《象》曰：六五之吉，有慶也。",
            "children": [
              {
                "type": "注",
                "text": "其所謂吉者，可以有慶福及于天下也。人君雖柔暗，若能用賢才，則可以為天下之福，唯患不能耳。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：六五之吉，有慶也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：六五之吉，有慶也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：六五處豐大之世，以陰柔之質，來適尊陽之位，能自光大，章顯其德，而獲慶善也。故曰「來章有慶譽，吉」也。"
                  }
                ]
              }
            ]
          },
          {
            "type": "句",
            "value": "《象》曰「有慶也」者，言六五以柔處尊，履得其中，故致慶譽也。"
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：豐其屋，天際翔也。",
            "children": [
              {
                "type": "释文",
                "text": "翔，鄭王肅作祥。［按］李鼎祚本亦作祥。"
              },
              {
                "type": "集解",
                "list": [
                  {
                    "text": "鄭康成曰：際，當為瘵。瘵，病也。",
                    "book": "［釋文］"
                  }
                ]
              }
            ]
          },
          {
            "type": "句",
            "value": "闚其戶，闃其无人，自藏也。",
            "children": [
              {
                "type": "释文",
                "text": "藏，如字。眾家作戕，慈羊反。"
              },
              {
                "type": "集解",
                "list": [
                  {
                    "text": "  馬融王肅曰：戕殘也。　鄭康成曰：戕傷也。",
                    "book": "［并釋文］"
                  }
                ]
              }
            ]
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：豐其屋，天際翔也。",
            "children": [
              {
                "type": "注",
                "text": "翳光最甚者也。"
              }
            ]
          },
          {
            "type": "句",
            "value": "闚其戶，闃其无人，自藏也。",
            "children": [
              {
                "type": "注",
                "text": "可以出而不出，自藏之謂也。非有為而藏，不出戶庭，失時致凶，況自藏乎？凶其宜也。"
              }
            ]
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "《象》曰：豐其屋，天際翔也；闚其戶，闃其无人，自藏也。",
            "children": [
              {
                "type": "注",
                "text": "六處豐大之極，在上而自高，若飛翔於天際，謂其高大之甚。闚其戶，而无人者，雖居豐大之極，而實无位之地，以其昏暗自高大，故皆棄絕之。自藏蔽，而弗與親也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：豐其屋，天際翔也。窺其戶，闃其无人，自藏也。",
            "children": [
              {
                "type": "注",
                "text": "藏，謂障蔽。"
              }
            ]
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：豐其屋，天際翔也。",
            "children": [
              {
                "type": "注",
                "text": "翳光最甚者也。"
              }
            ]
          },
          {
            "type": "句",
            "value": "闚其戶，闃其无人，自藏也。",
            "children": [
              {
                "type": "注",
                "text": "可以出而不出，自藏之謂也，非有為而藏。不出戶庭，失時致凶，況自藏乎？凶其宜也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：屋者，藏蔭隱蔽之物也。上六，以陰處陰，極以處外，不履於位，是深自幽隱，絕跡深藏也。事同豐厚於屋者也。既豐厚其屋，而又覆鄣其家，屋厚家闇，蔽鄣之甚也。雖闚視其戶，而闃寂无人，棄其所處，而自深藏也。處於豐大之世，隱不為賢。治道未濟，隱猶可也；三年豐道已成，而猶不見，所以為凶，故曰「豐其屋，蔀其家，闚其戶，闃其无人，三歲不覿，凶」。"
                  }
                ]
              }
            ]
          },
          {
            "type": "句",
            "value": "《象》曰「天際翔也」者，如鳥之飛翔於天際，言隱翳之深也。"
          },
          {
            "type": "句",
            "value": "「自藏也」者，言非有為而當自藏，可以出而不出，无事自為隱藏也。"
          }
        ]
      }
    }
  ],
  "guazhu": [
    [
      {
        "type": "注",
        "text": "豐，《序卦》：得其所歸者必大，故受之以豐。物所歸聚，必成其大，故歸妹之後，受之以豐也。豐盛，大之義。為卦震上離下，震動也，離明也。以明而動，動而能明，皆致豐之道。明足以照，動足以亨，然後能致豐大也。"
      }
    ]
  ]
}