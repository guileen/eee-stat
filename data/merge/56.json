{
  "name": "旅",
  "down": "艮",
  "up": "離",
  "guaci": {
    "jijie": [
      {
        "type": "句",
        "value": "旅，小亨，旅貞吉。",
        "children": [
          {
            "type": "集解",
            "list": [
              {
                "text": "王肅曰：旅，軍旅也。",
                "book": "［釋文］"
              }
            ]
          }
        ]
      }
    ],
    "wangzhu": [
      {
        "type": "句",
        "value": "旅，小亨。旅貞吉。",
        "children": [
          {
            "type": "注",
            "text": "不足全夫貞吉之道，唯足以為旅之貞吉，故特重曰旅貞吉也。"
          }
        ]
      }
    ],
    "ycz": [
      {
        "type": "句",
        "value": "旅，小亨，旅貞吉。",
        "children": [
          {
            "type": "注",
            "text": "以卦才言也，如卦之才，可以小亨，得旅之貞正，而吉也。"
          }
        ]
      }
    ],
    "zx": [
      {
        "type": "句",
        "value": "旅，小亨，旅貞吉。",
        "children": [
          {
            "type": "注",
            "text": "旅，羇旅也。山止於下，火炎於上，為去其所止而不處之象，故為旅。以六五得中於外，而順乎上下之二陽，艮止而離麗於明，故其占可以小亨，而能守其旅之貞，則吉。旅非常居，若可苟者。然道无不在，故自有其正，不可須臾離也。"
          }
        ]
      }
    ],
    "zhengyi": [
      {
        "type": "句",
        "value": "旅，小亨，旅貞吉。",
        "children": [
          {
            "type": "注",
            "text": "不足全夫貞吉之道，唯足以為旅之貞吉，故特重曰旅貞吉也。"
          },
          {
            "type": "疏",
            "lines": [
              {
                "type": "句",
                "value": "疏　正義曰：旅者，客寄之名，羈旅之稱，失其本居，而寄他方，謂之為旅。既為羈旅，苟求僅存，雖得自通，非甚光大，故《旅》之為義，小亨而已，故曰「旅，小亨」。羈旅而獲小亨，是旅之正吉，故曰「旅，貞吉」也。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：旅小亨。柔得中乎外，而順乎剛，止而麗乎明，是以小亨旅貞吉也。旅之時義大矣哉。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：旅，小亨，柔得中乎外而順乎剛，止而麗乎明，是以小亨，旅貞吉也。",
          "children": [
            {
              "type": "注",
              "text": "夫物失其主則散，柔乘於剛則乖，既乖且散，物皆羈旅，何由得小亨而貞吉乎？夫陽為物長，而陰皆順陽，唯六五乘剛而復得中乎外，以承於上。陰各順陽，不為乖逆，止而麗明，動不履妄，雖不及剛得尊位，恢弘大通，是以小亨。令附旅者不失其正，得其所安也。"
            }
          ]
        },
        {
          "type": "句",
          "value": "旅之時義大矣哉！",
          "children": [
            {
              "type": "注",
              "text": "旅者大散，物皆失其所居之時也。咸失其居，物願所附，豈非知者有為之時？"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：旅，小亨，柔得中乎外而順乎剛，止而麗乎明，是以小亨，旅貞吉也。",
          "children": [
            {
              "type": "注",
              "text": "六上居五，柔得中乎外也，麗乎上，下之剛順乎剛也。下艮止，上離麗，止而麗於明也。柔順而得在外之中，所止能麗於明，是以小亨，得旅之貞正，而吉也。旅困之時，非陽剛中正，有助於下，不能致大亨也。所謂得在外之中，中非一揆，旅有旅之中也。止麗於明，則不失時宜，然後得處旅之道。"
            }
          ]
        },
        {
          "type": "句",
          "value": "旅之時義大矣哉。",
          "children": [
            {
              "type": "注",
              "text": "天下之事，當隨時各適其宜，而旅為難處，故稱，其時義之大。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：旅，小亨，柔得中乎外而順乎剛，止而麗乎明，是以小亨，旅貞吉也。",
          "children": [
            {
              "type": "注",
              "text": "以卦體、卦德釋卦辭。"
            }
          ]
        },
        {
          "type": "句",
          "value": "旅之時義大矣哉。",
          "children": [
            {
              "type": "注",
              "text": "旅之時為難處。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：旅，小亨，柔得中乎外而順乎剛，止而麗乎明，是以小亨，旅貞吉也。",
          "children": [
            {
              "type": "注",
              "text": "夫物失其主則散，柔乘於剛則乖。既乖且散，物皆羈旅，何由得小亨而貞吉乎？夫陽為物長，而陰皆順陽。唯六五乘剛，而復得中乎外，以承於上，陰各順陽，不為乖逆。止而麗明，動不履妄，雖不及剛得尊位，恢弘大通，是以小亨。令附旅者，不失其正，得其所安也。"
            }
          ]
        },
        {
          "type": "句",
          "value": "旅之時義大矣哉！",
          "children": [
            {
              "type": "注",
              "text": "旅者大散，物皆失其所居之時也。咸失其居，物願所附，豈非知者有為之時？"
            }
          ]
        },
        {
          "type": "句",
          "value": "疏　正義曰「旅，小亨」者，舉經文也。柔得中乎外而順乎剛，止而麗乎明，是以小亨。旅貞吉者，此就六五及二體，釋旅得亨貞之義，柔處於外，弱而為客之象，若所託不得其主，得主而不能順從，則乖逆而離散，何由得自通而貞吉乎？今柔雖處外而得中順陽，則是得其所託而順從於主。又止而麗明，動不履妄，故能於寄旅之時，得通而正，不失所安也。"
        },
        {
          "type": "句",
          "value": "「旅之時義大矣哉」者，此歎美寄旅之時，物皆失其所居。若能與物為附，使旅者獲安，非小才可濟，惟大智能然。故曰「旅之時義大矣哉」。"
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初六，旅瑣瑣，斯其所取災。",
            "children": [
              {
                "type": "释文",
                "text": "瑣鎖，或作璅字者非也。"
              },
              {
                "type": "集解",
                "list": [
                  {
                    "text": "馬融曰：瑣瑣，疲弊貌。",
                    "book": "［釋文］"
                  },
                  {
                    "text": "　鄭康成曰：瑣瑣猶小小也，爻互體艮，艮小石，小小之象。三為聘客，初與二其介也，介當以篤實之人為之，而用小人瑣瑣然。客主人為言不能辭曰非禮，不能對曰非禮。每者不能以禮行之，則其所以得罪。",
                    "book": "［儀禮疏］"
                  },
                  {
                    "text": "　王肅曰：瑣，細小貌。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，旅瑣瑣，斯其所取災。",
            "children": [
              {
                "type": "注",
                "text": "最處下極，寄旅不得所安，而為斯賤之役，所取致災，志窮且困。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初六，旅瑣瑣，斯其所取災。",
            "children": [
              {
                "type": "注",
                "text": "六以陰柔，在旅之時，處於卑下。是柔弱之人，處旅困，而在卑賤，所存污下者也。志卑之人，既處旅困，鄙猥瑣細，无所不至，乃其所以致悔辱，取災咎也。瑣瑣，猥細之狀。當旅困之時，才質如是。上雖有援，无能為也。四陽性而離體，亦非就下者也。人在旅，與他卦為大臣之位者異矣。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初六，旅瑣瑣，斯其所取災。",
            "children": [
              {
                "type": "注",
                "text": "當旅之時，以陰柔居下位，故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初六，旅瑣瑣，斯其所取災。",
            "children": [
              {
                "type": "注",
                "text": "最處下極，寄旅不得所安，而為斯賤之役，所取致災，志窮且困。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，旅即次，懷其資，得僮僕貞。",
            "children": [
              {
                "type": "释文",
                "text": "懷其資本或作懷其資斧，非。"
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，旅即次，懷其資，得童僕貞。",
            "children": [
              {
                "type": "注",
                "text": "次者，可以安行旅之地也。懷，來也。得位居中，體柔奉上，以此寄旅，必獲次舍。懷來資貨，得童僕之所正也。旅不可以處盛，故其美盡於童僕之正也，過斯以往，則見害矣。童僕之正，義足而已。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，旅即次，懷其資，得童僕貞。",
            "children": [
              {
                "type": "注",
                "text": "二有柔順中正之德。柔順則眾與之，中正則處不失當，故能保其所有。童僕亦盡其忠信，雖不若五有文明之德，上下之助，亦處旅之善者也。次舍，旅所安也。財貨，旅所資也。童僕，旅所賴也。得就次舍，懷畜其資財，又得童僕之貞良，旅之善也。柔弱在下者，童也。強壯處外者，僕也。二柔順中正，故得內外之心。在旅所親比者，童僕也。不云吉者，旅寓之際，得免於災厲，則已善矣。 "
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，旅即次，懷其資，得童僕貞。",
            "children": [
              {
                "type": "注",
                "text": "即次則安，懷資則裕，得其童僕之貞信，則无欺而有賴，旅之最吉者也。二有柔順中正之德，故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，旅即次，懷其資，得童僕貞。",
            "children": [
              {
                "type": "注",
                "text": "次者，可以安行旅之地也。懷，來也。得位居中，體柔奉上，以此寄旅，必獲次舍。懷來資貨，得童僕之所正也。旅不可以處盛，故其美盡於童僕之正也。過斯以往，則見害矣。童僕之正，義足而已。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "九三，旅焚其次，喪其僮僕，貞厲。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "九三，旅焚其次，喪其童僕貞，厲。",
            "children": [
              {
                "type": "注",
                "text": "居下體之上，與二相得。以寄旅之身，而為施下之道，與萌侵權，主之所疑也，故次焚僕喪而身危也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "九三，旅焚其次，喪其童僕貞，厲。",
            "children": [
              {
                "type": "注",
                "text": "處旅之道，以柔順謙下為先。三剛而不中，又居下體之上，與艮之上，有自高之象。在旅，而過剛自高，致困災之道也。自高，則不順於上，故上不與而焚其次，失所安也。上離為焚象，過剛則暴下，故下離，而喪其童僕之貞信，謂失其心也，如此則危厲之道也。 "
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "九三，旅焚其次，喪其童僕，貞厲。",
            "children": [
              {
                "type": "注",
                "text": "喪，息浪反。《象》同。過剛不中，居下之上，故其象占如此。喪其童僕，則不止於失其心矣。故貞字連下句為義。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "九三，旅焚其次，喪其童僕貞，厲。",
            "children": [
              {
                "type": "注",
                "text": "居下體之上，與二相得，以寄旅之身而為施下之道，與萌侵權，主之所疑也，故次焚僕喪，而身危也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "九四，旅于處，得其資斧，我心不快。",
            "children": [
              {
                "type": "释文",
                "text": "資斧，《子夏傳》及眾家並作齊斧，虞喜志林云：齊當作齋，齋戒入廟而受斧。"
              },
              {
                "type": "集解",
                "list": [
                  {
                    "text": " 張軌曰：齊斧蓋黃鉞斧也。",
                    "book": "［釋文］"
                  },
                  {
                    "text": "　張晏曰：齊，整齊也。　應邵曰：齊利也。",
                    "book": "［并同］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，旅于處，得其資斧，我心不快。",
            "children": [
              {
                "type": "注",
                "text": "斧所以斫除荊棘，以安其舍者也。雖處上體之下，不先於物，然而不得其位，不獲平坦之地，客于所處，不得其次，而得其資斧之地，故其心不快也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "九四，旅于處，得其資斧，我心不快。",
            "children": [
              {
                "type": "注",
                "text": "四陽剛，雖不居中而處柔，在上體之下，有用柔能下之象，得旅之宜也。以剛明之才，為五所與，為初所應，在旅之善也。然四非正位，故雖得其處，止不若二之就次舍也。有剛明之才，為上下所與，乃旅而得貨財之資，器用之利也。雖在旅為善，然上无陽剛之與，下唯陰柔之應，故不能伸其才、行其志，其心不快也。云我者，據四而言。 "
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，旅于處，得其資斧，我心不快。",
            "children": [
              {
                "type": "注",
                "text": "以陽居陰，處上之下，用柔能下，故其象占如此。然非其正位，又上无剛陽之與，下唯陰柔之應，故其心有所不快也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，旅于處，得其資斧，我心不快。",
            "children": [
              {
                "type": "注",
                "text": "斧所以斫除荊棘，以安其舍者也。雖處上體之下，不先於物，然而不得其位，不獲平坦之地，客于所處，不得其次，而得其資斧之地，故其心不快也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，射雉，一矢亡，終以譽命。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，射雉，一矢亡，終以譽命。",
            "children": [
              {
                "type": "注",
                "text": "射雉以一矢，而復亡之，明雖有雉，終不可得矣。寄旅而進，雖處于文明之中，居于貴位，此位終不可有也。以其能知禍福之萌，不安其處以乘其下，而上承於上，故終以譽而見命也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，射雉一矢，亡，終以譽命。",
            "children": [
              {
                "type": "注",
                "text": "六五有文明柔順之德，處得中道，而上下與之。處旅之至善者也。人之處旅，能合文明之道，可謂善矣。羇旅之人，動而或失，則困辱隨之，動而无失，然後為善。離為雉，文明之物。射雉，謂取則於文明之道，而必合如射雉，一矢而亡之，發无不中，則終能致譽命也。譽，令聞也。命，福祿也。五居文明之位，有文明之德，故動必中，文明之道也。五君位，人君无旅，旅則失位，故不取君義。 "
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，射雉，一矢亡，終以譽命。",
            "children": [
              {
                "type": "注",
                "text": "射，石亦反。雉，文明之物，離之象也。六五柔順文明，又得中道，為離之主，故得此爻者，為射雉之象。雖不无亡矢之費，而所喪不多，終有譽命也。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，射雉，一矢亡，終以譽命。",
            "children": [
              {
                "type": "注",
                "text": "射雉以一矢，而復亡之，明雖有雉，終不可得矣。寄旅而進，雖處于文明之中，居于貴位，此位終不可有也。以其能知禍福之萌，不安其處以乘其下，而上承於上，故終以譽而見命也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上九，鳥焚其巢，旅人先笑後號咷，喪牛于易，凶。",
            "children": [
              {
                "type": "释文",
                "text": "于易，以鼓反，王肅音亦。"
              }
            ]
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，鳥梵其巢，旅人先笑後號咷。喪牛于易，凶。",
            "children": [
              {
                "type": "注",
                "text": "居高危而以為宅，巢之謂也。客旅得上位，故先笑也。以旅而處于上極，眾之所嫉也，以不親之身而當嫉害之地，必凶之道也，故曰後號咷。牛者，稼穡之資。以旅處上，眾所同嫉，故喪牛于易。不在於難，物莫之與，危而不扶，喪牛于易，終莫之聞。莫之聞，則傷之者至矣。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九，鳥焚其巢，旅人先笑後號咷，喪牛于易，凶。",
            "children": [
              {
                "type": "注",
                "text": "鳥飛騰，處高者也。上九，剛不中，而處最高，又離體，其亢可知，故取鳥象。在旅之時，謙降柔和，乃可自保。而過剛自高，失其所宜安矣。巢鳥所安，止焚其巢，失其所安，无所止也。在離上為焚象，陽剛自處，於至高，始快意，故先笑。既而失安莫與，故號咷，輕易以喪其順德，所以凶也。牛順物，喪牛于易，謂忽易以失其順也。離火性，上為躁易之象。上承鳥焚其巢，故更加旅人，字不云旅人，則是鳥笑哭也。 "
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上九，鳥焚其巢，旅人先笑後號咷，喪牛于易，凶。",
            "children": [
              {
                "type": "注",
                "text": "喪、易，並去聲。上九過剛，處旅之上，離之極，驕而不順，凶之道也。故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，鳥焚其巢，旅人先笑後號咷。喪牛于易，凶。",
            "children": [
              {
                "type": "注",
                "text": "居高危而以為宅，巢之謂也。客而得上位，故先笑也。以旅而處于上極，眾之所嫉也。以不親之身而當嫉害之地，必凶之道也，故曰後號咷。牛者，稼穡之資。以旅處上，無所同嫉，故喪牛於易，不在於難。物莫之與，危而不扶，喪牛于易，終莫之聞。莫之聞，則傷之者至矣。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：山上有火，旅。君子以明慎用刑，而不留獄。"
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：山上有火，旅，君子以明慎用刑而不留獄。",
          "children": [
            {
              "type": "注",
              "text": "止以明之，刑戮詳也。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "《象》曰：山上有火，旅，君子以明慎用刑而不留獄。",
          "children": [
            {
              "type": "注",
              "text": "火之在，高明无不照。君子觀明照之象，則以明慎用刑。明不可恃，故戒於慎；明而止，亦慎象。觀火，行不處之象，則不留獄。獄者，不得已而設，民有罪而入，豈可留滯淹久也。 "
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：山上有火，旅，君子以明慎用刑，而不留獄。",
          "children": [
            {
              "type": "注",
              "text": "慎刑如山，不留如火。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：山上有火，旅。君子以明慎用刑而不留獄。",
          "children": [
            {
              "type": "注",
              "text": "止以明之，刑戮詳也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「山上有火，旅。君子以明慎用刑而不留獄」者，火在山上，逐草而行，勢不久留，故為旅象。又上下二體，艮止離明，故君子象此，以靜止明察，審慎用刑，而不稽留獄訟。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：旅瑣瑣，志窮災也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：旅瑣瑣，志窮災也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "《象》曰：旅瑣瑣，志窮災也。",
            "children": [
              {
                "type": "注",
                "text": "志意窮迫，益自取災也。災眚對言，則有分獨，言則謂災患耳。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：旅瑣瑣，志窮災也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：旅瑣瑣，志窮災也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「旅瑣瑣，斯其所取災」者，瑣瑣者，細小卑賤之貌也。初六當旅之時，最處下極，是寄旅不得所安，而為斯卑賤之役。然則為斯卑賤勞役，由其處於窮下，故致此災，故曰「旅瑣瑣斯其所取災」也。"
                  }
                ]
              }
            ]
          },
          {
            "type": "句",
            "value": "《象》曰「志窮災」，志意窮困，自取此災也。"
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：得僮僕貞，終无尤也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：得童僕貞，終无尤也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "《象》曰：得童僕貞，終无尤也。",
            "children": [
              {
                "type": "注",
                "text": "羇*旅之人所賴者童僕也，既得童僕之忠貞，終无尤悔矣。"
              },
              {
                "type": "注",
                "text": "註*羇，ㄐ一，作為暫時的居住者而停留。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：得童僕貞，終无尤也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：得童僕貞，終无尤也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「旅即次，懷其資，得童僕貞」者，得位居中，體柔承上，以此而為寄旅，必為主君所安，旅得次舍，懷來資貨，又得童僕之正，不同初六賤役，故曰「旅即次，懷其資，得童僕貞」。"
                  }
                ]
              }
            ]
          },
          {
            "type": "句",
            "value": "《象》曰「終无尤」者，旅不可以處盛，盛則為物所害。今惟正於童僕，則終保无尤也。"
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：旅焚其次，亦以傷矣。以旅與下，其義喪也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：旅焚其次，亦以傷矣。以旅與下，其義喪也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "《象》曰：旅焚其次，亦以傷矣。以旅與下，其義喪也。",
            "children": [
              {
                "type": "注",
                "text": "旅焚失其次舍，亦以困傷矣。以旅之時，而與下之道，如此義當喪也。在旅而以過剛自高待下，必喪其忠貞，謂失其心也。在旅，而失其童僕之心，為可危也。 "
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：旅焚其次，亦以傷矣。以旅與下，其義喪也。",
            "children": [
              {
                "type": "注",
                "text": "以旅之時，而與下之道如此，義當喪也。"
              }
            ]
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：旅焚其次，亦以傷矣。以旅與下，其義喪也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「旅焚其次，喪其童僕，貞厲」者，九三居下體之上，下據於二，上无其應，與二相得，是欲自尊而惠施於下也。以羈旅之身而為施下之道，是與萌侵權，為主君之所疑也。為君主所疑則被黜而見害，故焚其次舍，喪其童僕之正而身危也。"
                  },
                  {
                    "type": "句",
                    "value": "《象》曰「亦以傷矣」者，言失其所安，亦可悲傷也。「其義喪」者，言以旅與下，理是喪亡也。"
                  },
                  {
                    "type": "句",
                    "value": "注「與萌侵權」。　正義曰：言與得政事之萌，漸侵奪主君之權勢，若齊之田氏，故為主所疑也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：旅于處，未得位也。得其資斧，心未快也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：旅于處，未得位也。得其資斧，心未快也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "《象》曰：旅于處，未得位也；得其資斧，心未快也。",
            "children": [
              {
                "type": "注",
                "text": "四以近君為當位。在旅，五不取君義，故四為未得位也。曰然則以九居四不正，為有咎矣。曰以剛居柔，旅之宜也。九以剛明之才，欲得時，而行其志，故雖得資斧於旅為善，其心志未快也。 "
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：旅于處，未得位也。得其資斧，心未快也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：旅于處，未得位也。得其資斧，心未快也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「旅于處，得其資斧，我心不快」者，九四處上體之下，不同九三之自尊，然不得其位，猶寄旅之人，求其次舍，不獲平坦之所，而得用斧之地。言用斧除荊棘，然後乃處，故曰「旅于處，得其資斧」也。求安處而得資斧之地，所以其心不快也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：終以譽命，上逮也。",
            "children": [
              {
                "type": "释文",
                "text": "逮，音代，一音大計反。"
              }
            ]
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：終以譽命，上逮也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "《象》曰：終以譽命，上逮也。",
            "children": [
              {
                "type": "注",
                "text": "有文明柔順之德，則上下與之。逮與也，能順承於上，而上與之，為上所逮也。言上而得乎下，為下所上逮也。在旅，而上下與之，所以致譽命也。旅者困而未得所安之時也，終以譽命，終當致譽命也。已譽命，則非旅也。困而親寡，則為旅不必在外也。 "
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：終以譽命，上逮也。",
            "children": [
              {
                "type": "注",
                "text": "上逮，言其譽命聞於上也。"
              }
            ]
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：終以譽命，上逮也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「射雉，一矢亡，終以譽命」者，羈旅不可以處盛位，六五以羈旅之身，進居貴位，其位終不可保，譬之射雉，惟有一矢，射之而復亡失其矢，其雉終不可得，故曰「射雉，一矢亡」也。然處文明之內，能照禍福之幾，不乘下以侵權，而承上以自保，故得終以美譽而見爵命，故曰「終以譽命」也。"
                  }
                ]
              }
            ]
          },
          {
            "type": "句",
            "value": "《象》曰「上逮」者，逮，及也，以能承及於上，故得「終以譽命」也。"
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：以旅在上，其義焚也。",
            "children": [
              {
                "type": "释文",
                "text": "其義焚也，一本作宜其焚也。"
              },
              {
                "type": "集解",
                "list": [
                  {
                    "text": " 馬融曰：義宜也。",
                    "book": "［釋文］"
                  }
                ]
              }
            ]
          },
          {
            "type": "句",
            "value": "喪牛于易，終莫之聞也。",
            "children": [
              {
                "type": "释文",
                "text": "喪牛之凶本亦作喪牛于易。"
              }
            ]
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：以旅在上，其義焚也。喪牛于易，終莫之聞也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "《象》曰：以旅在上，其義焚也；喪牛于易，終莫之聞也。",
            "children": [
              {
                "type": "注",
                "text": "以旅在上，而以尊高自處，豈能保其居，其義當有焚巢之事，方以極剛自高為得志而笑，不知喪其順德，於躁易是終。莫之聞，謂終不自聞知也。使自覺知，則不至於極而號咷矣。陽剛不中而處極，固有高亢躁動之象，而火復炎上，則又甚焉。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：以旅在上，其義焚也。喪牛于易，終莫之聞也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：以旅在上，其義焚也。喪牛于易，終莫之聞也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「鳥焚其巢，旅人先笑後號咷，喪牛于易，凶」者，最居於上，如鳥之巢，以旅處上，必見傾奪，如鳥巢之被焚，故曰「鳥焚其巢」也。客得上位，所以先笑。凶害必至，故後號咷。無所同嫉，喪其稼穡之資，理在不難，故曰「喪牛于易」。物莫之與，則傷之者至矣，故曰凶也。"
                  },
                  {
                    "type": "句",
                    "value": "《象》曰「終莫之聞也」者，眾所同疾，危而不扶，至于喪牛于易，終无以一言告之，使聞而悟也。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "旅，《序卦》：豐大也。窮大者必失其居，故受之以旅。豐盛至於窮極，則必失其所安，旅所以次豐也。為卦，離上艮下，山止而不遷，火行而不居，違去而不處之象，故為旅也。又麗乎外，亦旅之象。"
      }
    ]
  ]
}