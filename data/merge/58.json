{
  "name": "兌",
  "down": "兌",
  "up": "兌",
  "guaci": {
    "jijie": [
      {
        "type": "句",
        "value": "兌，亨，利貞。"
      }
    ],
    "wangzhu": [
      {
        "type": "句",
        "value": "兌亨，利貞。"
      }
    ],
    "ycz": [
      {
        "type": "句",
        "value": "兌，亨，利貞。",
        "children": [
          {
            "type": "注",
            "text": "兌，說也。說，致亨之道也。能說於物，物莫不說而與之，足以致亨。然為說之道，利於貞正，非道求說則為邪諂而有悔咎，故戒利貞也。"
          }
        ]
      }
    ],
    "zx": [
      {
        "type": "句",
        "value": "兌，亨，利貞。",
        "children": [
          {
            "type": "注",
            "text": "兌，說也。一陰進乎二陽之上，喜之見乎外也。其象為澤，取其說萬物，又取坎水而塞其下流之象。卦體剛中而柔外，剛中故說而亨，柔外故利於貞。蓋說有亨道，而其妄說不可以不戒，故其占如此。又，柔外，故為說亨，剛中，故利於貞，亦一義也。"
          }
        ]
      }
    ],
    "zhengyi": [
      {
        "type": "句",
        "value": "兌，亨，利貞。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：兌，說也。《說卦》曰：「說萬物者莫說乎澤。」以兌是象澤之卦，故以兌為名。澤以潤生萬物，所以萬物皆說。施於人事，猶人君以恩惠養民，民无不說也。惠施民說，所以為亨。以說說物，恐陷諂邪，其利在於貞正。故曰「兌，亨利貞」。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：兌，說也。剛中而柔外，說以利貞，是以順乎天而應乎人。說以先民，民忘其勞；",
          "children": [
            {
              "type": "释文",
              "text": "先，西薦反，又如字。"
            }
          ]
        },
        {
          "type": "句",
          "value": "說以犯難，民忘其死，說之大民勸矣哉。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：兌，說也。剛中而柔外，說以利貞，",
          "children": [
            {
              "type": "注",
              "text": "說而違剛則諂，剛而違說則暴，剛中而柔外，所以說以利貞也。剛中，故利貞；柔外，故說亨。"
            }
          ]
        },
        {
          "type": "句",
          "value": "是以順乎天，而應乎人。",
          "children": [
            {
              "type": "注",
              "text": "天剛而不失說者也。"
            }
          ]
        },
        {
          "type": "句",
          "value": "說以先民，民忘其勞；說以犯難，民忘其死；說之大，民勸矣哉！"
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：兌，說也。剛中而柔外，說以利貞。是以順乎天而應乎人，說以先民，民忘其勞。說以犯難，民忘其死。說之大，民勸矣哉。",
          "children": [
            {
              "type": "注",
              "text": "兌之義，說也。一陰居二陽之上，陰說於陽，而為陽所說也。陽剛居中，中心誠實之象。柔爻在外，接物和柔之象，故為說而能貞也。利貞，說之道宜正也。卦有剛中之德，能貞者也。說而能貞，是以上順天理，下應人心。說道之至正至善者也，若夫違道，以干百姓之譽者，苟說之道，違道不順天，干譽非應人，苟取一時之說耳，非君子之正道。君子之道，其說於民，如天地之施，感於其心而說服无歝(ㄉㄨˋ厭倦)，故以之先民，則民心說隨而忘其勞。率之以犯難，則民心說服於義，而不恤其死。說道之大，莫不知勸。勸，謂信之而勉力順從。人君之道，以人心說服為本，故聖人贊其大。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：兌，說也。",
          "children": [
            {
              "type": "注",
              "text": "說，音悅。下同。釋卦名義。"
            }
          ]
        },
        {
          "type": "句",
          "value": "剛中而柔外，說以利貞，是以順乎天而應乎人。說以先民，民忘其勞；說以犯難，民忘其死。說之大，民勸矣哉。",
          "children": [
            {
              "type": "注",
              "text": "先，西薦反，又如字。難，乃旦反。以卦體釋卦辭，而極言之。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：兌，說也。剛中而柔外，說以利貞。",
          "children": [
            {
              "type": "注",
              "text": "說而違剛則諂，剛而違說則暴。剛中而柔外，所以說以利貞也。剛中，故利貞，柔外，故說亨。"
            }
          ]
        },
        {
          "type": "句",
          "value": "是以順乎天而應乎人。",
          "children": [
            {
              "type": "注",
              "text": "天剛而不失說者也。"
            }
          ]
        },
        {
          "type": "句",
          "value": "說以先民，民忘其勞；說以犯難，民忘其死。說之大，民勸矣哉！",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「兌，說也」者，訓卦名也。「剛中而柔外，說以利貞」者，此就二、五以剛居中，上六、六三以柔處外，釋「兌亨利貞」之義也。外雖柔說，而內德剛正，則不畏邪諂。內雖剛正，而外迹柔說，則不憂侵暴。只為剛中而柔外，中外相濟，故得說亨而利貞也。"
                },
                {
                  "type": "句",
                  "value": "「是以順乎天而應乎人」者，廣明說義，合於天人。天為剛德而有柔克，是剛而不失其說也。今說以利貞，是上順乎天也。人心說於惠澤，能以惠澤說人，是下應乎人也。"
                },
                {
                  "type": "句",
                  "value": "「說以先民，民忘其勞」以下歎美說之所致，亦申明應人之法，先以說豫撫民，然後使之從事，則民皆竭力忘其從事之勞，故曰「說以先民，民忘其勞」也。「說以犯難，民忘其死」者，先以說豫勞民，然後使之犯難，則民皆授命，忘其犯難之死，故曰「說以犯難，民忘其死」也。施說於人，所致如此，豈非說義之大，能使民勸勉矣哉！故曰「說之大，民勸矣哉」。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，和兌，吉。"
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，和兌吉。",
            "children": [
              {
                "type": "注",
                "text": "居兌之初，應不在一，无所黨係，和兌之謂也。說不在諂，履斯而行，未見有疑之者，吉其宜矣。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九，和兌，吉。",
            "children": [
              {
                "type": "注",
                "text": "初雖陽爻，居說體而在最下，无所繫應，是能卑下和順以為說而无所偏私者也。以和為說，而无所偏私，說之正也。陽剛則不卑，居下則能巽，說則能和。无應，則不偏處。說如是，所以吉也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，和兌，吉。",
            "children": [
              {
                "type": "注",
                "text": "以陽爻居說體，而處最下，又无係應，故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，和兌，吉。",
            "children": [
              {
                "type": "注",
                "text": "居兌之初，應不在一，无所黨係，和兌之謂也。說不在諂，履斯而行，未見有疑之者，吉其宜矣。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，孚兌，吉，悔亡。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "九二，孚兌，吉，悔亡。",
            "children": [
              {
                "type": "注",
                "text": "說不失中，有孚者也。失位而說，孚吉乃悔亡也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二，孚兌，吉，悔亡。",
            "children": [
              {
                "type": "注",
                "text": "二承比陰柔，陰柔，小人也，說之，則當有悔。二剛中之德，孚信內充，雖比小人，自守不失君子，和而不同，說而不失剛中，故吉而悔亡，非二之剛中，則有悔矣。以自守而亡也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "九二，孚兌，吉，悔亡。",
            "children": [
              {
                "type": "注",
                "text": "剛中為孚，居陰為悔。占者以孚而說，則吉而悔亡矣。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，孚兌，吉，悔亡。",
            "children": [
              {
                "type": "注",
                "text": "說不失中，有孚者也。失位而說，孚吉，乃悔亡也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，來兌，凶。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，來兌，凶。",
            "children": [
              {
                "type": "注",
                "text": "以陰柔之質，履非其位，來求說者也。非正而求說，邪佞者也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，來兌，凶。",
            "children": [
              {
                "type": "注",
                "text": "六三陰柔不中正之人，說不以道者也。來兌就之，以求說也。比於在下之陽，枉已非道，就以求說，所以凶也。之內為來，上下俱陽，而獨之內者，以同體而陰性下也。失道，下行也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，來兌，凶。",
            "children": [
              {
                "type": "注",
                "text": "陰柔不中正，為兌之主，上无所應，而反來就二陽以求說，凶之道也。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，來兌，凶。",
            "children": [
              {
                "type": "注",
                "text": "以陰柔之質，履非其位，來求說者也。非正而求說，邪佞者也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "九四，商兌未寧，介疾有喜。",
            "children": [
              {
                "type": "集解",
                "list": [
                  {
                    "text": "馬融曰：介，大也。　鄭康成曰：商，隱度也。",
                    "book": "［并釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，商兌未寧，介疾有喜。",
            "children": [
              {
                "type": "注",
                "text": "商，商量裁制之謂也。介，隔也。三為佞說，將近至尊，故四以剛德裁而隔之，匡內制外，是以未寧也。處於幾近，閑邪介疾，宜其有喜也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "九四，商兌未寧，介疾有喜。",
            "children": [
              {
                "type": "注",
                "text": "四上承中正之五，而下比柔邪之三，雖剛陽而處非正。三陰柔，陽所說也，故不能決，而商度未寧，謂擬議所從而未決，未能有定也。兩間，謂之介，分限也。地之界，則加田，義乃同也。故人有節守，謂之介。若介然守正，而疾遠邪惡，則有喜也。從五正也，說三邪也，四近君之位，若剛介守正，疾遠邪惡，將得君以行道，福慶及物，為有喜也。四者，得失未有定，繫所從耳。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，商兌未寧，介疾有喜。",
            "children": [
              {
                "type": "注",
                "text": "四上承九五之中正，而下比六三之柔邪，故不能決，而商度所說，未能有定。然質本陽剛，故能介然守正，而疾惡柔邪也。如此則有喜矣。象占如此，為戒深矣。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，商兌未寧，介疾有喜。",
            "children": [
              {
                "type": "注",
                "text": "商，商量裁制之謂也。介，隔也。三為佞說，將近至尊。故四以剛德，裁而隔之，匡內制外，是以未寧也。處於幾近，閑邪介疾，宜其有喜也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "九五，孚于剝，有厲。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "九五，孚于剝，有厲。",
            "children": [
              {
                "type": "注",
                "text": "比於上六，而與相得，處尊正之位，不說信乎陽，而說信乎陰，孚于剝之義也。剝之為義，小人道長之謂。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "九五，孚于剝，有厲。",
            "children": [
              {
                "type": "注",
                "text": "九五得尊位，而處中正，盡說道之善矣。而聖人復設有厲之戒，蓋堯舜之盛，未嘗无戒也。戒所當戒而已。雖聖賢在上，天下未嘗无小人，然不敢肆其惡也。聖人亦說，其能勉而革面也。彼小人者，未嘗不知聖賢之可說也。如四凶，處堯朝，隱惡而順命是也。聖人非不知其終惡也，取其畏罪，而強仁耳。五若誠心信小人之假善為實善，而不知其包藏，則危道也。小人者，備之不至則害於善，聖人為戒之意深矣。剝者消陽之名，陰消陽者也，蓋指上六，故孚于剝則危也。以五在說之時，而密比於上六，故為之戒。雖舜之聖，且畏巧言令色，安得不戒也，說之感人易入，而可懼也如此。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "九五，孚于剝，有厲。",
            "children": [
              {
                "type": "注",
                "text": "剝，謂陰能剝陽者也。九五，陽剛中正，然當說之時，而居尊位，密近上六。上六陰柔，為說之主，處說之極，能妄說以剝陽者也。故其占但戒以信于上六，則有危也。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "九五，孚于剝，有厲。",
            "children": [
              {
                "type": "注",
                "text": "比於上六，而與相得，處尊正之位，不說信乎陽，而說信乎陰，孚于剝之義也。剝之為義，小人道長之謂。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六，引兌。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，引兌。",
            "children": [
              {
                "type": "注",
                "text": "以夫陰質，最處說後，靜退者也。故必見引，然後乃說也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六，引兌。",
            "children": [
              {
                "type": "注",
                "text": "他卦至極則變兌，為說極則愈說。上六成說之主，居說之吉，說不知己者也，故說既極矣，又引而長之，然而不至悔咎，何也？方言其說，不知已，未見其所說善惡也。又下秉九五之中正，无所施其邪說。六三則承乘皆非正，是以有凶。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，引兌。",
            "children": [
              {
                "type": "注",
                "text": "上六成說之主，以陰居說之極，引下二陽相與為說，而不能必其從也。故九五當戒，而此爻不言其吉凶。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，引兌。",
            "children": [
              {
                "type": "注",
                "text": "以夫陰質，最處說後，靜退者也。故必見引，然後乃說也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：麗澤，兌，君子以朋友講習。",
          "children": [
            {
              "type": "释文",
              "text": "麗，鄭作離。"
            },
            {
              "type": "集解",
              "list": [
                {
                  "text": "鄭眾曰：樂耽於酒則有沉酗之凶，志累於樂則有傷性之患，所以君子樂之美者莫過於尚詩書。敦習道義，教之盛矣，樂在斯焉。",
                  "book": "［口訣義］"
                },
                {
                  "text": "　鄭康成曰：離猶併也。",
                  "book": "［釋文］"
                },
                {
                  "text": "　先儒云：同處師門曰朋，共執一志曰友，友猶黨也。",
                  "book": "［口訣義］"
                }
              ]
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：麗澤兌，君子以朋友講習。",
          "children": [
            {
              "type": "注",
              "text": "麗，猶連也。施說之盛，莫盛於此。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：麗澤兌，君子以朋友講習。",
          "children": [
            {
              "type": "注",
              "text": "麗澤，二澤相附麗也。兩澤相麗，交相浸潤，互有滋益之象。故君子觀其象而以朋友講習，朋友講習互相益也。先儒謂天下之可說，莫如朋友講習。朋友講習，固可說之大者，然當明相益之象。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：麗澤，兌，君子以朋友講習。",
          "children": [
            {
              "type": "注",
              "text": "兩澤相麗，互相滋益。朋友講習，其象如此。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：麗澤兌，君子以朋友講習。",
          "children": [
            {
              "type": "注",
              "text": "麗，猶連也。施說之盛，莫盛於此。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「麗澤兌」者，麗，猶連也，兩澤相連，潤說之盛，故曰「麗澤，兌」也。「君子以朋友講習」者，同門曰朋，同志曰友，朋友聚居，講習道義，相說之盛，莫過於此也。故君子象之以朋友講習也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：和兌之吉，行未疑也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：和兌之吉，行未疑也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：和兌之吉：行未疑也。",
            "children": [
              {
                "type": "注",
                "text": "有求而和，則涉於邪諂。初隨時順，處心无所繫，无所為也，以和而已，是以吉也。象又以其處說在下而非中正，故云行未疑也。其行未有可疑，謂未見其有失也。若得中正，則无是言也。說以中正為本，爻直陳其義，象則推而盡之。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：和兌之吉，行未疑也。",
            "children": [
              {
                "type": "注",
                "text": "居卦之初，其說也正，未有所疑也。"
              }
            ]
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：和兌之吉，行未疑也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「和兌，吉」者，初九居兌之初，應不在一，无所私說，說之和也，說物以和，何往不吉，故曰「和兌，吉」也。"
                  }
                ]
              }
            ]
          },
          {
            "type": "句",
            "value": "《象》曰「行未疑」者，說不為諂，履斯而行，未見疑之者也，所以得吉也。"
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：孚兌之吉，信志也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：孚兌之吉，信志也。",
            "children": [
              {
                "type": "注",
                "text": "其志信也。"
              }
            ]
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：孚兌之吉，信志也。",
            "children": [
              {
                "type": "注",
                "text": "心之所存為志，二剛實居中，孚信存於中也。志存誠信，豈志說小人而自失乎，是以吉也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：孚兌之吉，信志也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：孚兌之吉，信志也。",
            "children": [
              {
                "type": "注",
                "text": "其志信也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「孚兌，吉，悔亡」者，九二說不失中，有信者也。說而有信，則吉從之，故曰「孚兌，吉」也。然履失其位，有信而吉，乃得亡悔，故曰「孚兌，吉，悔亡」也。"
                  }
                ]
              }
            ]
          },
          {
            "type": "句",
            "value": "《象》曰「信志也」者，失位而得吉，是其志信也。"
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：來兌之凶，位不當也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：來兌之凶，位不當也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：來兌之凶，位不當也。",
            "children": [
              {
                "type": "注",
                "text": "自處不中正，无與而妄求說，所以凶也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：來兌之凶，位不當也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：來兌之凶，位不當也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「來兌，凶」者，三為陽位，陰來居之，是進來求說，故言「來兌」；而以不正來說，佞邪之道，故曰「來兌，凶」也。"
                  }
                ]
              }
            ]
          },
          {
            "type": "句",
            "value": "《象》曰「位不當」者，由位不當，所以致凶也。"
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：九四之喜，有慶也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：九四之喜，有慶也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：九四之喜，有慶也。",
            "children": [
              {
                "type": "注",
                "text": "所謂喜者，若守正而君說之，則得行其剛陽之道，而福慶及物也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：九四之喜，有慶也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：九四之喜，有慶也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「商兌未寧」者，商，商量裁制之謂也。夫佞邪之人，國之疾也。三為佞說，將近至尊。故四以剛德，裁而隔之，使三不得進，匡內制外，未遑寧處，故曰「商兌未寧」。居近至尊，防邪隔疾，宜其有喜，故曰「介疾有喜」。"
                  },
                  {
                    "type": "句",
                    "value": "《象》曰「有慶」者，四能匡內制外，介疾除邪，除邪此之為喜，乃為至尊所善，天下蒙賴，故言「有慶」也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：孚于剝，位正當也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：孚于剝，位正當也。",
            "children": [
              {
                "type": "注",
                "text": "以正當之位，信於小人而疏君子，故曰位正當也。"
              }
            ]
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：孚于剝，位正當也。",
            "children": [
              {
                "type": "注",
                "text": "戒孚于剝者，以五所處之位，正當戒也。密比陰柔，有相說之道，故戒在信之也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：孚于剝，位正當也。",
            "children": [
              {
                "type": "注",
                "text": "與《履》九五同。"
              }
            ]
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：孚于剝，位正當也。",
            "children": [
              {
                "type": "注",
                "text": "以正當之位，信於小人而疏君子，故曰「位正當」也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「孚于剝，有厲」者，「剝」者，小人道長，消君子之正，故謂小人為剝也。九五，處尊正之位，下无其應，比於上六，與之相得，是說信於小人，故曰「孚於剝」。信而成剝，危之道也，故曰「有厲」。"
                  }
                ]
              }
            ]
          },
          {
            "type": "句",
            "value": "《象》曰「位正當」者，以正當之位，宜任君子，而信小人，故以當位責之也。"
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：上六引兌，未光也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：上六引兌，未光也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：上六引兌，未光也。",
            "children": [
              {
                "type": "注",
                "text": "說既極矣，又引而長之，雖說之之心不已，而事理已過，實无所說。事之盛，則有光輝，既極，而強引之長，其无意位甚矣，豈有光也。未必之辭，象中多用非必能有光輝，謂不能光也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：上六引兌，未光也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：上六引兌，未光也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「引兌」者，上六以陰柔之質，最在兌後，是自靜退，不同六三自進求說，必須他人見引，然後乃說，故曰「引兌」也。"
                  },
                  {
                    "type": "句",
                    "value": "《象》曰「未光也」者，雖免躁求之凶，亦有後時之失，所以《經》无吉文，以其道未光故也。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "兌，《序卦》：巽者入也，入而後說之，故受之以兌。兌者說也，物相入則相說，相說則相入，兌所以次巽也。"
      }
    ]
  ]
}