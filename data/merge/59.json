{
  "name": "渙",
  "down": "坎",
  "up": "巽",
  "guaci": {
    "jijie": [
      {
        "type": "句",
        "value": "渙，亨。王假有廟，",
        "children": [
          {
            "type": "释文",
            "text": "假，庚白反。梁武帝音賈。"
          }
        ]
      },
      {
        "type": "句",
        "value": "利涉大川，利貞。"
      }
    ],
    "wangzhu": [
      {
        "type": "句",
        "value": "渙，亨。王假有廟，利涉大川，利貞。"
      }
    ],
    "ycz": [
      {
        "type": "句",
        "value": "渙，亨。王假有廟，利涉大川，利貞。",
        "children": [
          {
            "type": "注",
            "text": "渙，離散也。人之離散，由乎中。人心離，則散矣。治乎散，亦本於中。能收合人心，則散可聚也。故卦之義，皆主於中。利貞，合渙散之道，在乎正固也。"
          }
        ]
      }
    ],
    "zx": [
      {
        "type": "句",
        "value": "渙，亨，王假有廟，利涉大川，利貞。",
        "children": [
          {
            "type": "注",
            "text": "渙，呼亂反。假，庚白反。渙，散也。為卦下坎上巽，風行水上，離披解散之象，故為渙。其變則本自《漸》卦，九來居二而得中，六往居三得九之位，而上同於四，故其占可亨。又以祖考之精神既散，故王者當至於廟以聚之。又以巽木坎水，舟楫之象，故利涉大川。其曰「利貞」，則占者之深戒也。"
          }
        ]
      }
    ],
    "zhengyi": [
      {
        "type": "句",
        "value": "渙，亨。王假有廟，利涉大川，利貞。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：「渙亨」者，渙，卦名也。《序卦》曰：「說而後散之，故受之以渙。」然則渙者，散釋之名。《雜卦》曰：「渙，離也。」此又渙是離散之號也。蓋渙之為義，小人遭難，離散奔迸而逃避也。大德之人，能於此時建功立德，散難釋險，故謂之為渙；能釋險難，所以為亨，故曰「渙亨」。「王假有廟」者，王能渙難而亨，可以至於建立宗廟，故曰「王假有廟」也。「利涉大川」者，德洽神人，可濟大難，故曰「利涉大川」。「利貞」者，大難既散，宜以正道而柔集之，故曰利貞。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：渙亨，剛來而不窮，柔得位乎外而上同。",
          "children": [
            {
              "type": "释文",
              "text": "上如字，又時掌反。"
            },
            {
              "type": "集解",
              "list": [
                {
                  "text": " 先儒云：剛來不窮釋亨德，柔得位乎外釋利貞。",
                  "book": "［疏］"
                }
              ]
            }
          ]
        },
        {
          "type": "句",
          "value": "王假有廟，王乃在中也。"
        },
        {
          "type": "句",
          "value": "利涉大川，乘木有功也。",
          "children": [
            {
              "type": "集解",
              "list": [
                {
                  "text": "先儒云：此卦坎下巽上，乘木水上，涉川之象，故言乘木有功。",
                  "book": "［疏］"
                }
              ]
            }
          ]
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：渙亨，剛來而不窮，柔得位乎外而上同。",
          "children": [
            {
              "type": "注",
              "text": "二以剛來居內，而不窮於險。四以柔得位乎外，而與上同。內剛而无險困之難，外順而无違逆之乖，是以亨，利涉大川，利貞也。凡剛得暢而无忌回之累，柔履正而同志乎剛，則皆亨，利涉大川，利貞也。"
            }
          ]
        },
        {
          "type": "句",
          "value": "王假有廟，王乃在中也。",
          "children": [
            {
              "type": "注",
              "text": "王乃在乎渙然之中，故至有廟也。"
            }
          ]
        },
        {
          "type": "句",
          "value": "利涉大川，乘木有功也。",
          "children": [
            {
              "type": "注",
              "text": "乘木即涉難也。木者，專所以涉川也。涉難而常用渙道，必有功也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：渙亨，剛來而不窮，柔得位乎外而上同。",
          "children": [
            {
              "type": "注",
              "text": "渙之能亨者，以卦才如是也。渙之成渙，由九來居二，六上居四也。剛陽之來，則不窮極於下，而處得其中。柔之往，則得正位於外，而上同於五之中。巽順於五，乃上同也。四五君臣之位，當渙而比，其義相通，同五，乃從中也。當渙之時，而守其中，則不至於離散，故能亨也。"
            }
          ]
        },
        {
          "type": "句",
          "value": "王假有廟，王乃在中也。",
          "children": [
            {
              "type": "注",
              "text": "王假有廟之義，在萃卦詳矣。天下離散之時，王者收合人心，至於有廟，乃在其中也。在中，謂求得其中，攝其心之謂也。中者，心之象。剛來而不窮，柔得位而上，同卦才之義，皆主於中也。王者拯渙之道，在得其中而已。孟子曰：「得其民有道，得其心，斯得民矣。」享帝立廟，民心所歸從也。歸人心之道，无大於此，故云，至于有廟，拯渙之道，極於此也。"
            }
          ]
        },
        {
          "type": "句",
          "value": "利涉大川，乘木有功也。",
          "children": [
            {
              "type": "注",
              "text": "治渙之道，當濟於險難。而卦，有乘木濟川之象。上巽木也，下坎水，大川也。利涉險，以濟渙也。木在水上，乘木之象。乘木，所以涉川也。涉，則有濟渙之功。卦有是義，有是象也。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：渙，亨，剛來而不窮，柔得位乎外而上同。",
          "children": [
            {
              "type": "注",
              "text": "上，如字，又，時掌反。以卦變釋卦辭。"
            }
          ]
        },
        {
          "type": "句",
          "value": "王假有廟，王乃在中也。",
          "children": [
            {
              "type": "注",
              "text": "中，謂廟中。"
            }
          ]
        },
        {
          "type": "句",
          "value": "利涉大川，乘木有功也。"
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：渙亨，剛來而不窮，柔得位乎外而上同。",
          "children": [
            {
              "type": "注",
              "text": "二以剛來居內，而不窮於險。四以柔得位乎外，而與上同。內剛而无險困之難，外順而无違逆之乖，是以亨，利涉大川，利貞也。凡剛得暢而无忌回之累，柔履正而同志乎剛，則皆亨，利涉大川，利貞也。"
            }
          ]
        },
        {
          "type": "句",
          "value": "王假有廟，王乃在中也。",
          "children": [
            {
              "type": "注",
              "text": "王乃在乎渙然之中，故至有廟也。"
            }
          ]
        },
        {
          "type": "句",
          "value": "利涉大川，乘木有功也。",
          "children": [
            {
              "type": "注",
              "text": "乘木即涉難也。木者專所以涉川也。涉難而常用渙道，必有功也。"
            }
          ]
        },
        {
          "type": "句",
          "value": "疏　○正義曰：「渙，亨」者，疊經文，略舉名德也。「剛來而不窮，柔得位乎外而上同」者，此就九二剛德居險，六四得位從上，釋所以能散釋險難而致亨通，乃至「利涉大川、利貞」等也。二以剛德來居險中，而不窮於險，四以柔順得位於外，而上與五同。內剛无險困之難，外柔无違逆之乖，所以得散釋險難而通亨，建立宗廟而祭亨，利涉大川而克濟，利以正道而鳩民也。"
        },
        {
          "type": "句",
          "value": "「王假有廟，王乃在中也」者，此重明渙時；可以有廟之義。險難未夷，方勞經略；今在渙然之中，故至於有廟也。"
        },
        {
          "type": "句",
          "value": "「利涉大川，乘木有功也」者，重明用渙可以濟難之事。乘木涉川，必不沈溺；以渙濟難，必有成功，故曰「乘木有功」也。"
        },
        {
          "type": "句",
          "value": "○注「凡剛」至「利貞也」。○正義曰：「凡剛得暢而无忌回之累」者，此還言九二居險不窮，是剛得暢遂，剛既得暢，无復畏忌回邪之累也。「柔履正而同志乎剛」者，此還言六四得位履正，同志乎五也。剛德不暢，柔不同剛，何由得亨通而濟難，利貞而不邪乎？故言「則皆亨，利涉大川，利貞」也。注於此言皆者，凡有二意，一則《彖》雖疊「渙亨」二字，即以「剛來而不窮，柔得位乎外而上同」釋之，下別言「王假有廟，王乃在中，利涉大川，乘木有功」，恐剛來之言，惟釋亨德，不通在下；二則先儒有以剛來不窮釋亨德，柔得位乎外釋利貞，故言皆以通之。明剛柔皆釋亨以下至於利貞也。"
        },
        {
          "type": "句",
          "value": "○注「木者專所以涉川也。」。○正義曰：先儒皆以此卦坎下巽上，以為乘木水上，涉川之象，故言乘木有功，王不用象，直取況喻之義，故言此以序之也。"
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初六，用拯馬壯，吉。",
            "children": [
              {
                "type": "释文",
                "text": "拯，拯救之拯，子夏作抍。抍，取也。《說文》亦引作抍。"
              },
              {
                "type": "集解",
                "list": [
                  {
                    "text": "馬融曰：拯，舉也。",
                    "book": "［釋文］"
                  },
                  {
                    "text": "　伏曼容曰：拯，濟也。　王肅曰：拯，拔也。",
                    "book": "［并同］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，用拯，馬壯，吉。",
            "children": [
              {
                "type": "注",
                "text": "渙，散也。處散之初，乖散未甚，故可以遊行，得其志而違於難也。不在危劇而後乃逃竄，故曰「用拯馬壯吉」。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初六，用拯馬壯，吉。",
            "children": [
              {
                "type": "注",
                "text": "六居卦之初，渙之始也。始渙而拯之，又得馬壯，所以吉也。六爻獨初，不云渙者。離散之勢，辨之宜早，方始而拯之，則不至於渙也，為教深矣。馬，人之所託也。託於壯馬，故能拯渙。馬，謂二也。二有剛中之才。初陰柔順，兩皆无應，无應則親比相求，初之柔順而託於剛中之才，以拯其渙。如得壯馬，以致遠，必有濟矣。故吉也。渙，拯於始，為力則易，時之順也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初六，用拯，馬壯，吉。",
            "children": [
              {
                "type": "注",
                "text": "居卦之初，渙之始也。始渙而拯之，為力既易，又有壯馬，其吉可知。初六非有濟渙之才，但能順乎九二，故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初六，用拯馬壯，吉。",
            "children": [
              {
                "type": "注",
                "text": "渙，散也。處散之初，乖散未甚，故可以遊行，得其志而違於難也，不在危劇而後乃逃竄，故曰「用拯馬壯，吉」。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，渙奔其机，悔亡。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "九二，渙奔其机，悔亡。",
            "children": [
              {
                "type": "注",
                "text": "机，承物者也，謂初也。二俱无應，與初相得，而初得散道，離散而奔，得其所安，故悔亡也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二，渙奔其机，悔亡。",
            "children": [
              {
                "type": "注",
                "text": "諸爻皆云渙，謂渙之時也。在渙離之時，而處險中，其有悔可知，若能奔就所安，則得悔亡也。机者，俯憑以為安者也。俯，就下也。奔急，往也。二與初雖非正應，而當渙離之時，兩皆无與，以陰陽相比相求，則相賴者也。故二目初為机，初謂二為馬，二急就於初以為安，則能亡其悔矣。初雖坎體，而不在險中也。或疑初之柔微，何足賴？蓋渙之時，合力為勝。先儒皆以五為机，非也。方渙離之時，二陽豈能同也。若能同，則成濟。渙之功當大，豈止悔亡而已。机，謂俯就也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "九二，渙奔其机，悔亡。",
            "children": [
              {
                "type": "注",
                "text": "机，音几。九而居二，宜有悔也，然當渙之時，來而不窮，能亡其悔者也，故其象占如此。蓋九奔而二机也。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，渙奔其机，悔亡。",
            "children": [
              {
                "type": "注",
                "text": "机，承物者也，謂初也。二俱无應，與初相得，而初得散道，離散而奔，得其所安，故悔亡也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，渙其躬，无悔。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三：渙其躬，无咎。",
            "children": [
              {
                "type": "注",
                "text": "渙之為義，內險而外安者也。散躬志外，不固所守，與剛合志，故得无悔也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，渙，其躬无悔。",
            "children": [
              {
                "type": "注",
                "text": "三在渙之時獨有應與，无渙散之悔也。然以陰柔之質，不中正之才，上居无位之地，豈能拯時之渙而及人也？止於其身，可以无悔而已。上加渙字，在渙之時，躬无渙之悔也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，渙其躬，无悔。",
            "children": [
              {
                "type": "注",
                "text": "陰柔而不中正，有私於己之象也。然居得陽位，志在濟時，能散其私以得无悔，故其占如此。大率此上四爻，皆因渙以濟渙者也。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，渙其躬，无悔。",
            "children": [
              {
                "type": "注",
                "text": "渙之為義，內險而外安者也。散躬志外，不固所守，與剛合志，故得无悔也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，渙其群，元吉。渙有丘，匪夷所思。",
            "children": [
              {
                "type": "释文",
                "text": "有丘，姚作有近。匪夷，荀作匪弟。"
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，渙其群，元吉。渙有丘，匪夷所思。",
            "children": [
              {
                "type": "注",
                "text": "踰乎險難，得位體巽，與五合志。內掌機密，外宣化命者也，故能散群之險，以光其道。然處於卑順，不可自專，而為散之任，猶有丘虛匪夷之慮，雖得元吉，所思不可忘也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四，渙其群，元吉，渙有丘，匪夷所思。",
            "children": [
              {
                "type": "注",
                "text": "渙四五二爻義相須，故通言之，彖故曰：上同也。四巽順而居大臣之位，五剛中而正居君位，君臣合力，剛柔相濟，以拯天下之渙者也。方渙散之時，用剛則不能使其懷附，用柔則不足為之依歸。四以巽順之正道，輔剛中正之君，君臣同功，所以能濟渙也。天下渙散，而能使之群聚，可謂大善之吉也。渙有丘，匪夷所思，贊美之辭也。丘，聚之大也。方渙散，而能致其大聚，其功甚大，其事甚難，其用至妙。夷，平常也。非平常之見所能思及也，非大賢智，孰能如是。 "
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，渙其群，元吉，渙有丘，匪夷所思。",
            "children": [
              {
                "type": "注",
                "text": "居陰得正，上承九五，當濟渙之任者也。下无應與，為能散其朋黨之象。占者如是，則大善而吉。又言能散其小群以成大群，使所散者聚而若丘，則非常人思慮之所及也。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，渙其群，元吉。渙，有丘匪夷，所思。",
            "children": [
              {
                "type": "注",
                "text": "踰乎險難，得位體巽，與五合志，內掌機密，外宣化命者也，故能散群之險，以光其道。然處於卑順，不可自專，而為散之任，猶有丘虛匪夷之慮，雖得元吉，所思不可忘也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "九五，渙汗其大號。",
            "children": [
              {
                "type": "集解",
                "list": [
                  {
                    "text": " 鄭康成曰：號，令也。",
                    "book": "［文選注］"
                  },
                  {
                    "text": "　王肅曰：王者出令不可復返，喻如身中汗出不可反也。",
                    "book": "［北堂書鈔］"
                  }
                ]
              }
            ]
          },
          {
            "type": "句",
            "value": "渙王居，无咎。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "九五，渙汁其大號，渙王居，无咎。",
            "children": [
              {
                "type": "注",
                "text": "處尊履正，居巽之中，散汗大號，以盪險阨者也。為渙之主，唯王居之，乃得无咎也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "九五，渙汗其大號，渙王居，无咎。",
            "children": [
              {
                "type": "注",
                "text": "五與四，君臣合德，以剛中正。巽順之道，治渙得其道矣。唯在浹洽*於人心，則順從也。當使號令，洽於人心。如人身之汗，浹於四體，則信服而從矣。如是，則可以濟天下之渙，居王位為稱，而无咎。大號，大政令也，謂新民之大命，救渙之大政。再云渙者，上謂渙之時，下謂處渙如是則无咎也。在四已言元吉，五唯言稱其位也。渙之四五通言者。渙以離散為害，拯之使合也。非君臣同功合力，其能濟乎？爻義相須，時之宜也。"
              },
              {
                "type": "注",
                "text": "註*浹:ㄐ一ㄚˊ濕透。洽:浸潤。浹洽:和諧；融洽"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "九五，渙汗其大號，渙王居，无咎。",
            "children": [
              {
                "type": "注",
                "text": "陽剛中正，以居尊位。當渙之時，能散其號令，與其居積，則可以濟渙而无咎矣，故其象占如此。九五巽體，有號令之象。汗，謂如汗之出而不反也。渙王居，如陸贄所謂「散小儲而成大儲」之意。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "九五，渙汗其大號，渙王居无咎。",
            "children": [
              {
                "type": "注",
                "text": "處尊履正，居巽之中，散汗大號，以蕩險阨者也。為渙之主，唯王居之，乃得无咎也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上九，渙其血去逖出，无咎。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九：渙其血，去逖出，无咎。",
            "children": [
              {
                "type": "注",
                "text": "逖，遠也。最遠於害，不近侵克，散其憂傷，遠出者也。散患於遠害之地，誰將咎之哉？"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九，渙其血，去逖出，无咎。",
            "children": [
              {
                "type": "注",
                "text": "渙之諸爻皆无繫應，亦渙離之相，惟上應於三，三居險限之極。上若下從於彼，則不能出於渙也。險，有傷害畏懼之象。故云血惕。然九以陽剛處渙之外，有出渙之象，又居巽之極，為能巽順於事理，故云：若能使其血去，其惕出，則无咎也。其者所有也。渙之時，以能合為功，獨九居渙之極，有繫而臨險，故以能出渙遠為善也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上九，渙其血去，逖出，无咎。",
            "children": [
              {
                "type": "注",
                "text": "去，起呂反。上九以陽居渙極，能出乎渙，故其象占如此。血，謂傷害。逖，當作「惕」，與《小畜》六四同。言渙其血則去，渙其惕則出也。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，渙其血，去逖出，无咎。",
            "children": [
              {
                "type": "注",
                "text": "逖，遠也。最遠於害，不近侵克，散其憂傷，遠出者也。散患於遠害之地，誰將咎之哉！"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：風行水上，渙。先王以享于帝立廟。"
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：風行水上，渙，先王以享于帝立廟。"
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：風行水上，渙，先王以享于帝，立廟。",
          "children": [
            {
              "type": "注",
              "text": "風行水上，有渙散之象。先王觀是象，救天下之渙散，至于享帝立廟也。收合人心，无如宗廟祭祀之報出于其心，故享帝立廟，人心之所歸也。繫人心，合離散之道，无大於此。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：風行水上，渙，先王以享于帝立廟。",
          "children": [
            {
              "type": "注",
              "text": "皆所以合其散。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：風行水上，渙，先王以享于帝，立廟。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「風行水上，渙」者，風行水上，激動波濤，散釋之象，故曰「風行水上，渙」。「先王以享于帝立廟」者，先王以渙然无難之時，享于上帝，以告太平，建立宗廟，以祭祖考，故曰「先王以享于帝，立廟」也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：初六之吉，順也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：初六之吉，順也。",
            "children": [
              {
                "type": "注",
                "text": "觀難而行，不與險爭，故曰順也。"
              }
            ]
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：初六之吉，順也。",
            "children": [
              {
                "type": "注",
                "text": "初之所以吉者，以其能順從剛中之才也。始渙，而用拯，能順乎時也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：初六之吉，順也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：初六之吉，順也。",
            "children": [
              {
                "type": "注",
                "text": "觀難而行，不與險爭，故曰順也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：初六處散之初，乖散未甚，可用馬以自拯拔，而得壯吉也，故曰「用拯馬壯，吉」。"
                  }
                ]
              }
            ]
          },
          {
            "type": "句",
            "value": "《象》曰「初六之吉，順也」者，觀難而行，不與險爭，故曰「順也」。"
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：渙奔其机，得願也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：渙奔其机，得願也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：渙奔其机，得願也。",
            "children": [
              {
                "type": "注",
                "text": "渙散之時，以合為安。二居險中，急就於初，求安也。賴之如机，而亡其悔，乃得所願也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：渙奔其机，得願也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：渙奔其机，得願也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「渙奔其机」者，机，承物者也，初承於二，謂初為机，二俱无應，與初相得，而初得遠難之道，今二散奔歸初，故曰「渙奔其机」也。「悔亡」者，初得散道而二往歸之，得其所安，故悔亡也。"
                  }
                ]
              }
            ]
          },
          {
            "type": "句",
            "value": "《象》曰「得願」者，違難奔散，願得所安；奔初獲安，是得其願也。"
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：渙其躬，志在外也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：渙其躬，志在外也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：渙其躬，志在外也。",
            "children": [
              {
                "type": "注",
                "text": "志應於上，在外也。與上相應，故其身得免於渙，而无悔。悔亡者，本有而得亡。无悔者，本无也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：渙其躬，志在外也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：渙其躬，志在外也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「渙其躬，无悔」者，渙之為義，內險外安，六三內不比二，而外應上九，是不固所守，能散其躬，故得无悔。故曰「渙其躬，无悔」。"
                  },
                  {
                    "type": "句",
                    "value": "《象》曰「志在外」者，釋六三所以能渙其躬者，正為身在於內，而應在上九，是志意在外也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：渙其群元吉，光大也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：渙其群，元吉，光大也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：渙其群，元吉，光大也。",
            "children": [
              {
                "type": "注",
                "text": "稱元吉者，謂其功德光大也。元吉光大，不在五，而在四者，二爻之義通言也。於四，言其施用。於五，言其成功，君臣之分也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：渙其群，元吉，光大也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：渙其群，元吉，光大也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「渙其群」者，六四出在坎上，巳踰於險，得位體巽，與五合志，內掌機密，外宣化命者也。能為群物散其險害，故曰「渙其群」也。「元吉，渙，有丘匪夷，所思」者，能散群險，則有大功，故曰元吉。然處上體之下，不可自專，而得位承尊，憂責復重，雖獲元吉，猶宜於散難之中，有丘墟未平之慮，為其所思，故曰「渙，有丘匪夷，所思」也。"
                  }
                ]
              }
            ]
          },
          {
            "type": "句",
            "value": "《象》曰「光大也」者，能散群險而獲元吉，是其道光大也。"
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：王居无咎，正位也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：王居无咎，正位也。",
            "children": [
              {
                "type": "注",
                "text": "正位不可以假人。"
              }
            ]
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：王居无咎，正位也。",
            "children": [
              {
                "type": "注",
                "text": "王居，謂正位人君之尊位也。能如五之為，則居尊位為稱而无咎也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：王居无咎，正位也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：王居无咎，正位也。",
            "children": [
              {
                "type": "注",
                "text": "正位不可以假人。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「渙汗其大號」者，人遇險阨，驚怖而勞，則汗從體出，故以汗喻險阨也。九五處尊履正，在號令之中，能行號令，以散險阨者也，故曰「渙汗其大號」也。「渙王居无咎」者，為渙之主，名位不可假人，惟王居之，乃得无咎，故曰「渙王居无咎」。"
                  },
                  {
                    "type": "句",
                    "value": "《象》曰「正位」者，釋「王居无咎」之義，以九五是王之正位，若非王居之，則有咎矣。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：渙其血，遠害也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：渙其血，遠害也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：渙其血，遠害也。",
            "children": [
              {
                "type": "注",
                "text": "若如象文，為渙，其血乃與屯其膏同也。義則不然，蓋血字下，脫去字，血去惕出，謂能遠害，則无咎也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：渙其血，遠害也。",
            "children": [
              {
                "type": "注",
                "text": "遠，袁萬反。"
              }
            ]
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：渙其血，遠害也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「渙其血，去逖出」者，血，傷也。逖，遠也。上九處於卦上，最遠於險，不近侵害，是能散其憂傷，去而逖出者也。故曰「渙其血，去逖出」也。「无咎」者，散患於遠害之地，誰將咎之矣，故曰「无咎」。"
                  }
                ]
              }
            ]
          },
          {
            "type": "句",
            "value": "《象》曰「遠害」者，釋「渙其血」也。是居遠害之地故也。"
          }
        ]
      }
    }
  ],
  "guazhu": [
    [
      {
        "type": "注",
        "text": "渙，《序卦》：兌者說也，說而後散之，故受之以渙。說則舒散也。人之氣，憂則結聚，說則舒散，故說有散義，渙所以繼兌也。為卦，巽上坎下，風行於水上，水遇風則渙散，所以為渙也。"
      }
    ]
  ]
}