{
  "name": "訟",
  "down": "坎",
  "up": "乾",
  "guaci": {
    "jijie": [
      {
        "type": "句",
        "value": "訟，有孚，",
        "children": [
          {
            "type": "集解",
            "list": [
              {
                "text": "鄭康成曰：辯財曰訟。",
                "book": "［釋文］"
              }
            ]
          }
        ]
      },
      {
        "type": "句",
        "value": "窒惕，中吉，",
        "children": [
          {
            "type": "释文",
            "text": "窒，張栗反，徐得悉反，又得失反。馬作咥。惕，王注或在惕字上或在下，皆通，在中吉下者非。中如字，馬丁仲反。有孚窒為一句，惕中吉為一句。"
          },
          {
            "type": "集解",
            "list": [
              {
                "text": "馬融曰：咥讀為躓，猶止也。",
                "book": "［釋文］"
              },
              {
                "text": "　鄭康成曰：咥覺悔貌。",
                "book": "［同］"
              }
            ]
          }
        ]
      },
      {
        "type": "句",
        "value": "終凶。利見大人，不利涉大川。",
        "children": [
          {
            "type": "集解",
            "list": [
              {
                "text": "周氏云：與相爭必決襲謀，當見墜於深泉也。",
                "book": "［口訣義］"
              }
            ]
          }
        ]
      }
    ],
    "wangzhu": [
      {
        "type": "句",
        "value": "訟，有孚，窒惕，中吉，",
        "children": [
          {
            "type": "注",
            "text": "窒，謂窒塞也。能惕*，然後可以獲中吉。"
          }
        ]
      },
      {
        "type": "句",
        "value": "*「能惕」或作「皆惕」。"
      },
      {
        "type": "句",
        "value": "終凶。利見大人，不利涉大川。"
      },
      {
        "type": "句",
        "value": "彖曰， 訟，上剛下險，險而健、訟。訟，有孚、窒惕中吉，剛來而得中也。終凶，訟不可成也。利見大人，尚中正也。不利涉大川，入于淵也。",
        "children": [
          {
            "type": "注",
            "text": "凡不和而訟，无施而可，涉難特甚焉。唯有信而見塞懼者，乃可以得吉也。猶復不可終，中乃吉也。不閉其源，使訟不至，雖每不枉，而訟至終竟，此亦凶矣。故雖復有信而見塞懼，猶不可以為終也。故曰「訟，有孚，窒惕，中吉，終凶」也。无善聽者，雖有其實，何由得明，而令有信塞懼者得其中吉？必有善聽之主焉，其在二乎？以剛而來，正夫群小，斷不失中，應斯任也。"
          }
        ]
      }
    ],
    "ycz": [
      {
        "type": "句",
        "value": "訟：有孚窒，惕中吉。終凶。",
        "children": [
          {
            "type": "注",
            "text": "訟之道必有其孚實，中无其實，乃是誣妄，凶之道也。卦之中實，為有孚之象。訟者，與人爭辯而待決於人，雖有孚，亦須窒塞未通。不窒則已明，无訟矣。事既未辯，吉凶未可必也，故有畏惕中吉，得中則吉也。終凶，終極其事，則凶也。"
          }
        ]
      },
      {
        "type": "句",
        "value": "利見大人，不利涉大川。",
        "children": [
          {
            "type": "注",
            "text": "訟者，求辯其曲直也，故利見於大人。大人則能以其剛明中正，決所訟也。訟非和平之事，當擇安地而處，不可陷於危險，故不利涉大川也。"
          }
        ]
      }
    ],
    "zx": [
      {
        "type": "句",
        "value": " 訟，有孚窒，惕中吉，終凶，利見大人，不利涉大川。 ",
        "children": [
          {
            "type": "注",
            "text": "窒，張栗反。訟，爭辯也。上乾下坎，乾剛坎險，上剛以制其下，下險以伺其上，又為內險而外健，又為己險而彼健，皆訟之道也。 "
          },
          {
            "type": "注",
            "text": "九二中實，上无應與，又為加憂。且於卦變自遯而來，為剛來居二，而當下卦之中，有有孚而見窒，能懼而得中之象。上九過剛，居訟之極，有終極其訟之象。九五剛健中正，以居尊位，有大人之象。以剛乘險，以實履陷，有不利涉大川之象。故戒占者必有爭辯之事，而隨其所處為吉凶也。 "
          }
        ]
      }
    ],
    "zhengyi": [
      {
        "type": "句",
        "value": "訟，有孚，窒惕，中吉。",
        "children": [
          {
            "type": "注",
            "text": "窒謂窒塞也。皆惕，然後可以獲中吉。"
          }
        ]
      },
      {
        "type": "句",
        "value": "終凶。利見大人，不利涉大川。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：「訟，有孚，窒惕，中吉」者，窒，塞也。惕，懼也。凡訟者，物有不和，情相乖爭而致其訟。凡訟之體，不可妄興，必有信實，被物止塞，而能惕懼，中道而止，乃得吉也。"
              },
              {
                "type": "句",
                "value": "「終凶」者，訟不可長，若終竟訟事，雖復窒惕，亦有凶也。「利見大人」者，物既有訟，須大人決之，故「利見大人」也。「不利涉大川」者，以訟不可長，若以訟而往涉危難，必有禍患，故「不利涉大川」。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：訟，上剛下險，險而健，訟。"
        },
        {
          "type": "句",
          "value": "訟，有孚窒惕中吉，剛來而得中也。終凶，訟不可成也。利見大人，尚中正也。不利涉大川，入于淵也。"
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：訟，上剛下險，險而健訟。",
          "children": [
            {
              "type": "注",
              "text": "訟之為卦，上剛下險，險而又健也，又為險健相接，内險外健，皆所以為訟也。若健而不險，不生訟也；險而不健，不能訟也；險而又健，是以訟也。"
            }
          ]
        },
        {
          "type": "句",
          "value": "訟有孚窒，惕中吉，剛來而得中也。",
          "children": [
            {
              "type": "注",
              "text": "訟之道，固如是，又據卦才而言，九二以剛自外來而成訟，則二乃訟之主也。以剛處中，中實之象，故為有孚。處訟之時，雖有孚信，亦必艱阻窒塞而有惕懼。不窒，則不成訟矣。又居險陷之中，亦為窒塞惕懼之義。二以陽剛自外來而得中，為以剛來，訟而不過之義，是以吉也。卦有更取成卦之由為義者，此是也。卦義不取成卦之由，則更不言所變之爻也。據卦辭，二乃善也，而爻中不見其善。蓋卦辭取其有孚得中而言，乃善也，爻則以自下訟上為義，所取不同也。"
            }
          ]
        },
        {
          "type": "句",
          "value": "終凶，訟不可成也。",
          "children": [
            {
              "type": "注",
              "text": "訟非善事，不得已也，安可終極其事？極意於其事，則凶矣。故曰：不可成也，成謂窮盡其事也。"
            }
          ]
        },
        {
          "type": "句",
          "value": "利見大人，尚中正也。",
          "children": [
            {
              "type": "注",
              "text": "訟者，求辯其是非也，辯之當乃中正也。故利見大人，以所尚者，中正也。聽者非其人，則或不得其中正也，中正大人，九五是也。"
            }
          ]
        },
        {
          "type": "句",
          "value": "不利涉大川，入于淵也。",
          "children": [
            {
              "type": "注",
              "text": "與人訟者，必處其身於安平之地。若蹈危險，則陷其身矣，乃入于深淵也。卦中有中正險陷之象。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：訟，上剛下險，險而健，訟。 ",
          "children": [
            {
              "type": "注",
              "text": "以卦德釋卦名義。"
            }
          ]
        },
        {
          "type": "句",
          "value": "訟，有孚窒，惕中吉，剛來而得中也。終凶，訟不可成也。利見大人，尚中正也。不利涉大川，入于淵也。 ",
          "children": [
            {
              "type": "注",
              "text": "以卦變、卦體、卦象釋卦辭。 "
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：訟，上剛下險，險而健，訟。訟有孚窒惕中吉，剛來而得中也。終凶，訟不可成也。利見大人，尚中正也。不利涉大川，入于淵也。",
          "children": [
            {
              "type": "注",
              "text": "凡不和而訟，无施而可，涉難特甚焉。唯有信而見塞懼者，乃可以得吉也。猶復不可終，中乃吉也。不閉其源，使訟不至，雖每不枉，而訟至終竟，此亦凶矣。故雖復有信，而見塞懼，猶不可以為終也。故曰「訟有孚，窒惕，中吉，終凶」也。无善聽者，雖有其實，何由得明？而令有信塞懼者得其中吉，必有善聽之主焉，其在二乎？以剛而來正夫群小，斷不失中，應斯任也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：此釋繇辭之義。「訟，上剛下險，險而健，訟」者，上剛即乾也，下險即坎也，猶人意懷險惡，性又剛健，所以訟也。此二句因卦之象以顯有訟之所由。案：上「需」，須也，以釋卦之名。此訟卦不釋「訟」名者，訟義可知，故不釋也。諸卦其名難者則釋之，其名易者則不釋之，他皆倣此。「訟有孚，窒惕中吉，剛來而得中」者，先疊出訟之繇辭，以「剛來而得中」者，釋所以訟得其「有孚，窒惕中吉」者，言中九二之剛，來向下體而處下卦之中，為訟之主，而聽斷獄訟，故訟者得其有孚窒惕中吉也。「終凶，訟不可成」者，釋「終凶」之義，以爭訟之事，不可使成，故終凶也。「利見大人，尚中正」者，釋「利見大人」之義。所以於訟之時，利見此大人者，以時方鬪爭，貴尚居中得正之主而聽斷之。「不利涉大川，入于淵」者，釋「不利涉大川」之義。若以訟事往涉于川，即必墜于深淵而陷于難也。"
                },
                {
                  "type": "句",
                  "value": "注「凡不和」至「應斯任」。　正義曰：「无施而可」者，言若性好不和，又與人鬪訟，即无處施設而可也。言所往之處皆不可也。「涉難特甚焉」者，言好訟之人，習常施為，己且不可，若更以訟涉難，其不可特甚焉，故云「涉難特甚焉」。「中乃吉」者，謂此訟事以中途而止，乃得吉也。前注云「可以獲中吉」。謂獲中止之吉。「不閉其源，使訟不至」者，若能謙虛退讓，與物不競，即此是閉塞訟之根源，使訟不至也。今不能如此，是不閉塞訟源，使訟得至也。「雖每不枉而訟至終竟」者，謂雖每訴訟陳其道理，不有枉曲，而訟至終竟，此亦凶矣。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初六，不永所事，小有言，終吉。"
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，不永所事，小有言，終吉。",
            "children": [
              {
                "type": "注",
                "text": "處訟之始，訟不可終，故不永所事，然後乃吉。凡陽唱而陰和，陰非先唱者也。四召而應，見犯乃訟。處訟之始，不為訟先，雖不能不訟而了，訟必辯明也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初六：不永所事，小有言，終吉。",
            "children": [
              {
                "type": "注",
                "text": "六以柔弱居下，不能終極其訟者也。故於訟之初，因六之才為之戒，曰：若不長永其事，則雖小有言，終得吉也。蓋訟，非可長之事，以陰柔之才而訟於下，難以吉矣。以上有應援而能不永其事，故雖小有言，終得吉也。有言，災之小者也，不永其事，而不至於凶，乃訟之吉也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初六，不永所事，小有言，終吉。 ",
            "children": [
              {
                "type": "注",
                "text": "陰柔居下，不能終訟，故其象占如此。 "
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初六，不永所事，小有言，終吉。",
            "children": [
              {
                "type": "注",
                "text": "處訟之始，訟不可終，故不永所事，然後乃吉。凡陽唱而陰和，陰非先唱者也。四召而應，見犯乃訟。處訟之始，不為訟先，雖不能不訟，而了訟必辯明也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，不克訟，歸而逋。",
            "children": [
              {
                "type": "释文",
                "text": "逋，補吳反，徐方吳反。"
              },
              {
                "type": "集解",
                "list": [
                  {
                    "text": "東鄉助曰：坎為隱伏，逋逃之象。",
                    "book": "［會通］"
                  }
                ]
              }
            ]
          },
          {
            "type": "句",
            "value": "其邑人三百戶，无眚。",
            "children": [
              {
                "type": "集解",
                "list": [
                  {
                    "text": "子夏傳曰：妖祥曰眚。",
                    "book": "［釋文］"
                  },
                  {
                    "text": "　馬融曰：眚，災也。　鄭康成曰：眚，過也。",
                    "book": "［并同］"
                  },
                  {
                    "text": "　又曰：小國之下大夫，采地方一成，其定稅三百家，故三百戸也。",
                    "book": "［禮記疏］"
                  },
                  {
                    "text": "　又曰：不易之田，歲種之。一易之田，休一歲乃種。再易之田，休二歲乃種。言至薄也。茍自藏隱，不敢與五為敵，則无災眚。",
                    "book": "［疏］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "九二，不克訟，歸而逋其邑，人三百戶，无眚。",
            "children": [
              {
                "type": "注",
                "text": "以剛處訟，不能下物，自下訟上，宜其不克。若能以懼，歸竄其邑，乃可以免災。邑過三百，非為竄也，竄而據強，災未免也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二：不克訟，歸而逋，其邑人三百户，无眚。",
            "children": [
              {
                "type": "注",
                "text": "二五相應之地，而兩剛不相與，相訟者也。九二自外來，以剛處險，為訟之主，乃與五為敵。五以中正處君位，其可敵乎？是為訟而義不克也。若能知其義之不可，退歸而逋避，以寡約自處，則得无過眚也。必逋者，避為敵之地也。三百戸，邑之至小者，若處强大，是猶競也，能无眚乎？眚過也，處不當也，與知惡而為有分也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "九二，不克訟，歸而逋，其邑人三百戶，无眚。 ",
            "children": [
              {
                "type": "注",
                "text": "逋，補吳反。眚，生領反。九二陽剛，為險之主，本欲訟者也。然以剛居柔，得下之中，而上應九五，陽剛居尊，勢不可敵，故其象占如此。邑人三百戶，邑之小者。言自處卑約，以免災患。占者如是，則无眚矣。 "
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，不克訟，歸而逋其邑。人三百戶，无眚。",
            "children": [
              {
                "type": "注",
                "text": "以剛處訟，不能下物，自下訟上，宜其不克。若能以懼歸竄其邑，乃可以免災。邑過三百，非為竄也。竄而據強，災未免也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，食舊德，貞厲，終吉。或從王事，无成。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，食舊德，貞厲，終吉。或從王事，无成。",
            "children": [
              {
                "type": "注",
                "text": "體夫柔弱，以順於上，不為九二，自下訟上。不見侵奪，保全其有，故得食其舊德而不失也。居爭訟之時，處兩剛之間，而皆近不相得，故曰貞厲。柔體不爭，繫應在上，眾莫能傾，故曰終吉。上壯爭勝，難可忤也。故或從王事，不敢成也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，食舊德，貞，厲終吉。或從王事，无成。 ",
            "children": [
              {
                "type": "注",
                "text": "食，猶食邑之食，言所享也。六三陰柔，非能訟者。故守舊居正，則雖危而終吉。然或出而從上之事，則亦必无成功。占者守常而不出，則善也。 "
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，食舊德，貞厲，終吉。或從王事，无成。",
            "children": [
              {
                "type": "注",
                "text": "體夫柔弱，以順於上，不為九二，自下訟上，不見侵奪，保全其有，故得食其舊德而不失也。居爭訟之時，處兩剛之間，而皆近不相得，故曰貞厲。柔體不爭，繫應在上，眾莫能傾，故曰終吉。上壯爭勝，難可忤也，故或從王事，不敢成也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "九四，不克訟，復即命渝，安貞吉。",
            "children": [
              {
                "type": "集解",
                "list": [
                  {
                    "text": "馬融曰：渝變也。　鄭康成曰：渝然也。",
                    "book": "［并釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，不克訟，",
            "children": [
              {
                "type": "注",
                "text": "初辯明也。"
              }
            ]
          },
          {
            "type": "句",
            "value": "復即命渝，安貞吉。",
            "children": [
              {
                "type": "注",
                "text": "處上訟下，可以改變者也，故其咎不大。若能反從本理，變前之命，安貞不犯，不失其道，為仁由己*，故吉從之。"
              }
            ]
          },
          {
            "type": "句",
            "value": "*「由己」或作「猶己」。"
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，不克訟，復即命，渝，安貞，吉。 ",
            "children": [
              {
                "type": "注",
                "text": "渝，以朱反。即，就也。命，正理也。渝，變也。九四剛而不中，故有訟象。以其居柔，故又為不克，而復就正理，渝變其心，安處於正之象。占者如是，則吉也。 "
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，不克訟。"
          },
          {
            "type": "句",
            "value": "初辯明也。"
          },
          {
            "type": "句",
            "value": "復即命渝，安貞吉。",
            "children": [
              {
                "type": "注",
                "text": "處上訟下，可以改變者也，故其咎不大。若能反從本理，變前之命，安貞不犯，不失其道，為仁由己，故吉從之。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "九五，訟，元吉。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "九五，訟元吉。",
            "children": [
              {
                "type": "注",
                "text": "處得尊位，為訟之主。用其中正，以斷枉直。中則不過，正則不邪，剛无所溺，公无所偏，故訟元吉。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "九五，訟，元吉。 ",
            "children": [
              {
                "type": "注",
                "text": "陽剛中正以居尊位，聽訟而得其平者也。占者遇之，訟而有理，必獲伸矣。 "
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "九五，訟元吉。",
            "children": [
              {
                "type": "注",
                "text": "處得尊位，為訟之主，用其中正以斷枉直，中則不過，正則不邪，剛无所溺，公无所偏，故訟元吉。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上九，或錫之鞶帶，",
            "children": [
              {
                "type": "释文",
                "text": "錫，星歷反，又星自反，賜也。鞶，徐云：王肅作槃。，音帶，亦作帶。"
              },
              {
                "type": "集解",
                "list": [
                  {
                    "text": "馬融曰：鞶帶，大帶衣也。",
                    "book": "［口訣義］"
                  },
                  {
                    "text": "　鄭康成曰：鞶帶，佩鞶之帶。",
                    "book": "［周禮疏］"
                  }
                ]
              }
            ]
          },
          {
            "type": "句",
            "value": "終朝三褫之。",
            "children": [
              {
                "type": "释文",
                "text": "三，息暫反，或如字。褫，徐敕紙反，又直是反，本又作搋，音同。鄭本作拕，徒可反。"
              },
              {
                "type": "集解",
                "list": [
                  {
                    "text": "馬融曰：旦至食時為終朝。",
                    "book": "［釋文］"
                  },
                  {
                    "text": "　鄭康成曰：三拕三加之也。",
                    "book": "［項安世玩辭］"
                  },
                  {
                    "text": "　王肅曰：褫，解也。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，或錫之鞶帶，終朝三褫之。",
            "children": [
              {
                "type": "注",
                "text": "處訟之極，以剛居上，訟而得勝者也。以訟受錫，榮何可保？故終朝之間，褫帶者三也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上九，或錫之鞶帶，終朝三褫之。 ",
            "children": [
              {
                "type": "注",
                "text": "褫，敕紙反。鞶帶，命服之飾。褫，奪也。以剛居訟極，終訟而能勝之，故有錫命受服之象。然以訟得之，豈能安久，故又有終朝三褫之象。其占為終訟无理，而或取勝，然其所得，終必失之。聖人為戒之意深矣。 "
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，或錫之鞶帶，終朝三褫之。",
            "children": [
              {
                "type": "注",
                "text": "處訟之極，以剛居上，訟而得勝者也。以訟受錫，榮何可保？故終朝之間，褫帶者三也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：天與水違行，訟。君子以作事謀始。"
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：天與水違行，訟。君子以作事謀始。",
          "children": [
            {
              "type": "注",
              "text": "聽訟，吾猶人也，必也使無訟乎！无訟在於謀始，謀始在於作制。契之不明，訟之所以生也。物有其分，職不相濫，爭何由興？訟之所以起，契之過也。故有德司契而不責於人。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：天與水違行，訟，君子以作事謀始。",
          "children": [
            {
              "type": "注",
              "text": "天上水下，相違而行，二體違戾，訟之由也。若上下相順，訟何由興？君子觀象知人情有爭訟之道，故凡所作事，必謀其始。絶訟端於事之始，則訟无由生矣。謀始之義廣矣，若慎交結、明契劵之類是也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：天與水違行，訟，君子以作事謀始。 ",
          "children": [
            {
              "type": "注",
              "text": "天上水下，其行相違。作事謀始，訟端絕矣。 "
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：天與水違行，訟。君子以作事謀始。",
          "children": [
            {
              "type": "注",
              "text": "「聽訟，吾猶人也。必也使无訟乎？」无訟在於謀始，謀始在於作制。契之不明，訟之所以生也。物有其分，職不相濫，爭何由興？訟之所以起，契之過也。故有德司契而不責於人。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：天道西轉，水流東注，是天與水相違而行，相違而行，象人彼此兩相乖戾，故致訟也。不云「水與天違行」者，凡訟之所起，必剛健在先，以為訟始，故云「天與水違行」也。「君子以作事謀始」者，物既有訟，言君子當防此訟源。凡欲興作其事，先須謀慮其始。若初始分職分明，不相干涉，即終无所訟也。"
                },
                {
                  "type": "句",
                  "value": "注「聽訟」至「不責於人」。　正義曰：「訟之所以起，契之過」者，凡鬪訟之起，只由初時契要之過，謂作契要不分明。「有德司契」者，言上之有德司主契要，而能使分明以斷於下，亦不須責在下之人有爭訟也。「有德司契」之文，出《老子》經也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：不永所事，訟不可長也。雖小有言，其辯明也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：不永所事，訟不可長也。雖小有言，其辯明也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：不永所事，訟不可長也。",
            "children": [
              {
                "type": "注",
                "text": "六以柔弱而訟於下，其義固不可長永也。永其訟，則不勝而禍難及矣。又於訟之初，即戒訟非可長之事也。"
              }
            ]
          },
          {
            "type": "句",
            "value": "雖小有言，其辯明也。",
            "children": [
              {
                "type": "注",
                "text": "柔弱居下，才不能訟，雖不永所事，既訟矣，必有小災，故小有言也。既不永其事，又上有剛陽之正應，辯理之明，故終得其吉也。不然其能免乎？在訟之義，同位而相應相與者也，故初於四為獲其辯明，同位而不相得，相訟者也，故二與五為對敵也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：不永所事，訟不可長也。雖小有言，其辯明也。 "
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：不永所事，訟不可長也。雖小有言，其辯明也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「不永所事」者，永，長也，不可長久為鬪訟之事，以訟不可終也。「小有言，終吉」者，言初六應于九四。然九四剛陽，先來非理犯己，初六陰柔，見犯乃訟，雖不能不訟，是不獲己而訟也，故小有言。以處訟之始，不為訟先，故終吉。"
                  },
                  {
                    "type": "句",
                    "value": "《象》曰「訟不可長」者，釋「不永所事」，以訟不可長，故不長此鬪爭之事。「其辯明」者，釋「小有言」，以訟必辯析分明。四雖初時犯己，己能辯訟，道理分明，故初時小有言也。"
                  },
                  {
                    "type": "句",
                    "value": "注「處訟之始不為訟先」者。　正義曰：「處訟之始」者，始入訟境，言訟事尚微，故云「處訟之始」也。「不為訟先」者，言己是陰柔，待唱乃和，故云不為訟先也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：不克訟，歸逋竄也。自下訟上，患至掇也。",
            "children": [
              {
                "type": "集解",
                "list": []
              }
            ]
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：不克訟，歸逋竄也。自下訟上，患至掇也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：不克訟，歸逋竄也。",
            "children": [
              {
                "type": "注",
                "text": "義既不敵，故不能訟，而逋竄避去其所也。"
              }
            ]
          },
          {
            "type": "句",
            "value": "自下訟上，患至掇也。",
            "children": [
              {
                "type": "注",
                "text": "自下而訟其上，義乖勢屈，禍患之至，猶拾掇而取之，言易得也。"
              },
              {
                "type": "注",
                "text": "六三：食舊德，貞，厲終吉，"
              },
              {
                "type": "注",
                "text": "三雖居剛而應上，然質本陰柔處險，而介二剛之間，危懼非為訟者也。祿者稱德而受食，舊德謂處其素分。貞謂堅固自守，厲終吉，謂雖處危地，能知危懼，則終必獲吉也。守素分而无求則不訟矣。處危謂在險而成*乗皆剛，與居訟之時也。"
              },
              {
                "type": "注",
                "text": "*成乘皆剛：應作｢承乘皆剛｣，意謂六三上下皆陽剛，柔在剛下為承剛（六三承九四），在剛之上為乘剛（六三乘初九）。"
              }
            ]
          },
          {
            "type": "句",
            "value": "或從王事，无成。",
            "children": [
              {
                "type": "注",
                "text": "柔，從剛者也；下，從上者也。三不為訟而從上九所為，故曰｢或從王事，无成｣，謂從上而成不在己也。訟者剛健之事，故初則不永，三則從上，皆非能訟者也。二爻皆以陰柔不終而得吉，四亦以不克而渝得吉，訟以能止為善也。"
              },
              {
                "type": "注",
                "text": "象曰：食舊德，從上吉也。"
              },
              {
                "type": "注",
                "text": "守其素分，雖從上之所為，非由己也。故无成而終得其吉也。"
              }
            ]
          },
          {
            "type": "句",
            "value": "九四：不克訟，復即命，渝安貞，吉。",
            "children": [
              {
                "type": "注",
                "text": "四以陽剛而居健體，不得中正，本為訟者也。承五履三而應初。五，君也，義不克訟，三居下而柔，不與之訟，初正應而順從，非與訟者也。四雖剛健欲訟，无與對敵，其訟无由而興，故不克訟也。又居柔以應柔，亦為能止之義，既義不克訟，若能克其剛忿欲訟之心，復即就於命。革其心，平其氣，變而為安貞，則吉矣。命謂正理，失正理為方命，故以即命為復也。方不順也，《書》云｢方命圮族｣，孟子云｢方命虐民｣。夫剛健而不中正則躁動，故不安處。非中正，故不貞，不安貞所以好訟也。若義不克訟而不訟，反就正理，變其不安貞為安貞，則吉矣。"
              }
            ]
          },
          {
            "type": "句",
            "value": "象曰：復即命，渝安貞，不失也。",
            "children": [
              {
                "type": "注",
                "text": "能如是則為无失矣，所以吉也。"
              }
            ]
          },
          {
            "type": "句",
            "value": "九五：訟元吉。",
            "children": [
              {
                "type": "注",
                "text": "以中正居尊位，治訟者也。治訟得其中正，所以元吉也。元吉，大吉而盡善也。吉大而不盡善者有矣。"
              }
            ]
          },
          {
            "type": "句",
            "value": "象曰：訟元吉，以中正也。",
            "children": [
              {
                "type": "注",
                "text": "中正之道，何施而不元吉？"
              }
            ]
          },
          {
            "type": "句",
            "value": "上九：或錫之鞶帶，終朝三褫之。",
            "children": [
              {
                "type": "注",
                "text": "九以陽居上，剛健之極，又處訟之終，極其訟者也。人之肆其剛强，窮極於訟，取禍喪身，固其理也。設或使之善訟能勝，窮極不已，至於受服命之賞，是亦與人仇爭所獲，其能安保之乎？故終一朝而三見褫奪也。"
              }
            ]
          },
          {
            "type": "句",
            "value": "象曰：以訟受服，亦不足敬也。",
            "children": [
              {
                "type": "注",
                "text": "窮極訟事，設使受服命之寵，亦且不足敬，而可賤惡，况又禍患隨至乎。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：不克訟，歸逋竄也，自下訟上，患至掇也。 ",
            "children": [
              {
                "type": "注",
                "text": "竄，七亂反。掇，都活反。掇，自取也。 "
              }
            ]
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：不克訟，歸逋竄也。自下訟上，患至掇也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「不克訟」者，克，勝也；以剛處訟，不能下物，自下訟上，與五相敵，不勝其訟，言訟不得勝也。「歸而逋其邑」者，訟既不勝，怖懼還歸，逋竄其邑。若其邑強大，則大都偶國，非逋竄之道。「人三百戶，无眚」者，若其邑狹少，唯三百戶乃可也。「三百戶」者，鄭注《禮記》云：「小國下大夫之制。」又鄭注《周禮．小司徒》云：方十里為成九百夫之地，溝渠、城郭、道路三分去其一，餘六百夫。又以田有不易，有一易，有再易，定受田三百家。即此「三百戶」者，一成之地也。鄭注云：不易之田，歲種之；一易之田，休一歲乃種；再易之地，休二歲乃種。言至薄也。苟自藏隱，不敢與五相敵，則无災眚。"
                  },
                  {
                    "type": "句",
                    "value": "《象》曰「歸逋竄」者，釋歸而逋邑，以訟之不勝，故退歸逋竄也。「患至掇」者，掇猶拾掇也。自下訟上，悖逆之道，故禍患來至，若手自拾掇其物，言患必來也。故王肅云：「若手拾掇物然。」"
                  },
                  {
                    "type": "句",
                    "value": "注「以剛」至「災未免也」。　正義曰：「若能以懼歸竄其邑，乃可免災」者，如此注意，則經稱「其邑」二字連上為句，「人三百戶」合下為句。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：食舊德，從上吉也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：食舊德，從上吉也。"
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：食舊德，從上吉也。 ",
            "children": [
              {
                "type": "注",
                "text": "從上吉，謂隨人則吉；明自主事，則无成功也。 "
              }
            ]
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：食舊德，從上吉也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「食舊德」者，六三以陰柔順從上九，不為上九侵奪，故保全己之所有，故食其舊日之德祿位。「貞厲」者，貞，正也；厲，危也。居爭訟之時，處兩剛之間，故須貞正自危厲，故曰貞厲。然六三柔體不爭，係應在上，眾莫能傾，故終吉也。「或從王事无成」者，三應於上，上則壯而又勝，故六三或從上九之王事，不敢觸忤，无敢先成，故云无成。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：復即命渝，安貞不失也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：復即命渝，安貞，不失也。"
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：復即命，渝，安貞，不失也。 "
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：復即命渝，安貞不失也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「不克訟」者，九四既非理陵犯於初，初能分辯道理，故九四訟不勝也。"
                  },
                  {
                    "type": "句",
                    "value": "「復即命渝」者，復，反也；即，就也。九四訟既不勝，若能反就本理，變前與初爭訟之命，能自渝變休息，不與初訟，故云「復即命渝」。「安貞吉」者，既能反從本理，渝變往前爭訟之命，即得安居貞吉。"
                  },
                  {
                    "type": "句",
                    "value": "《象》曰：「安貞不失」者，釋「復即命渝」之義，以其反理變命，故得安貞之吉，不失其道。"
                  },
                  {
                    "type": "句",
                    "value": "注「處上」至「吉從之」。　正義曰：「若能反從本理」者，釋「復即」之義。復，反也；即，從也。本理謂原本不與初訟之理。當反從此原本不爭之理，故云「反從本理」。「變前之命」者，解「命渝」也。渝，變也。但倒經渝字在命上，故云「變前之命」。「前命」者，謂往前共初相訟之命也，今乃變之也。「安貞不犯」者，謂四安居貞正，不復犯初，故云「安貞不犯」。「為仁由己，故吉從之」者，「為仁由己」，《論語》文。初不犯己，己莫陵於初，是為仁義之道，自由於己，故云「為仁由己」。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：訟元吉，以中正也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：訟元吉，以中正也。"
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：訟，元吉，以中正也。 ",
            "children": [
              {
                "type": "注",
                "text": "中則聽不偏，正則斷合理。 "
              }
            ]
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：訟元吉，以中正也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「訟元吉」者，處得尊位，中而且正，以斷獄訟，故得元吉也。"
                  },
                  {
                    "type": "句",
                    "value": "《象》曰：「以中正也」者，釋「元吉」之義。所以訟得大吉者，以九五處中而得正位，中則不有過差，正則不有邪曲，中正為德，故元吉。"
                  },
                  {
                    "type": "句",
                    "value": "注「處得」至「元吉」。　正義曰：「處得尊位為訟之主」者，居九五之位，當爭訟之時，是主斷獄訟者也。然此卦之內，斷獄訟之人，凡有二主。案上注云「善聽之主，其在二乎」？是二為主也。此注又云「為訟之主，用其中正以斷枉直」，是五又為主也。一卦兩主者，凡諸卦之內，如此者多矣。五是其卦尊位之主，餘爻是其卦為義之主，猶若復卦初九是復卦之主，復義在于初九也。六五亦居復之尊位，為復卦尊位之主，如此之例，非一卦也。所以然者，五居尊位，猶若天子總統萬機，與萬物為主，故諸卦皆五居尊位。諸爻則偏主一事，猶若六卿春官主禮，秋官主刑之類，偏主一事，則其餘諸爻各主一事也。即六卿總歸於天子，諸卦之爻，皆以九五為尊位也。若卦由五位，五又居尊，正為一主也，若比之九五之類是也。今此訟卦二既為主，五又為主，皆有斷獄之德，其五與二爻，其義同然也，故俱以為主也。案：上《彖》辭「剛來而得中」，今九五《象》辭云「訟元吉，以中正」，何知《彖》辭「剛來得中」，非據九五也。輔嗣必以為九二者，凡上下二象，在於下象者則稱「來」。故《賁卦》云「柔來而文剛」，是離下艮上而稱「柔來」。今此云「剛來而得中」，故知九二也。且凡云「來」者，皆據異類而來。九二在二陰之中故稱「來」；九五在外卦，又三爻俱陽，不得稱「來」。若於爻辭之中，亦有從下卦向上卦稱「來」也。故需上六「有不速之客三人來」，謂下卦三陽來。然需上六陰爻，陽來詣之，亦是往非類而稱「來」也。「以斷枉直」者，枉，曲也。凡二人來訟，必一曲一直，此九五聽訟能斷定曲直者，故云「以斷枉直」。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：以訟受服，亦不足敬也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：以訟受服，亦不足敬也。"
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：以訟受服，亦不足敬也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：以訟受服，亦不足敬也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「或錫之鞶帶」者，上九以剛居上，是訟而得勝者也。若以謙讓蒙錫，則可長保。有若因訟而得勝，雖或錫與鞶帶，不可長久，終一朝之間三被褫脫，故云「終朝三褫之」。"
                  },
                  {
                    "type": "句",
                    "value": "《象》曰「以訟受服，亦不足敬」者，「釋終朝三褫」之義。以其因訟得勝，受此錫服，非德而受，亦不足可敬，故終朝之間，三被褫脫也。凡言「或」者，或之言有也。言或有如此，故言或。則上云「或從王事无成」，及《坤》之六三「或從王事无成」之類是也。鞶帶謂大帶也。故杜元凱桓二年《傳》「鞶厲旒纓」注云：「鞶，大帶也。」此訟一卦及爻辭並以人事明之，唯「不利涉大川」，假外物之象以喻人事。"
                  }
                ]
              }
            ]
          },
          {
            "type": "句",
            "value": "周易注疏卷第二"
          }
        ]
      }
    }
  ],
  "guazhu": [
    [
      {
        "type": "注",
        "text": "訟，《序卦》：飲食必有訟，故受之以訟。人之所需者，飲食。既有所須，爭訟所由起也。訟，所以次需也。為卦乾上坎下，以二象言之：天陽上行，水性就下，其行相違，所以成訟也。以二體言之：上剛下險，剛險相接，能无訟乎？又人内險阻而外剛强，所以訟也。"
      }
    ]
  ]
}