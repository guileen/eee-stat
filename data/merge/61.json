{
  "name": "中孚",
  "down": "兌",
  "up": "巽",
  "guaci": {
    "jijie": [
      {
        "type": "句",
        "value": "中孚",
        "children": [
          {
            "type": "集解",
            "list": [
              {
                "text": "荀爽曰：兩巽對合，外實中虛。",
                "book": "［漢上叢說］"
              },
              {
                "text": "　鄭康成曰：中孚為陽貞於十一月子，小過為陰貞於六月未，法於乾坤。",
                "book": "［漢上傳］"
              }
            ]
          }
        ]
      },
      {
        "type": "句",
        "value": "豚魚吉。",
        "children": [
          {
            "type": "释文",
            "text": "豚，黃作遯。"
          },
          {
            "type": "集解",
            "list": [
              {
                "text": "鄭康成曰：三辰在亥，亥為豕。爻失正，故變而從小，名言豚耳。四辰在丑，丑為鼈，蟹。鼈，蟹，魚之微者。爻得正，故變而從大，名言魚耳。三體兌，兌為澤。四上值天淵，二五皆坎爻，坎為水，二侵澤則豚利，五亦以水灌淵，則魚利。豚魚，以喻小民也。而為明君賢臣恩意所供養，故吉。",
                "book": "［詩疏］"
              }
            ]
          }
        ]
      },
      {
        "type": "句",
        "value": "利涉大川。利貞。"
      }
    ],
    "wangzhu": [
      {
        "type": "句",
        "value": "中孚，豚魚吉。利涉大川，利貞。"
      }
    ],
    "ycz": [
      {
        "type": "句",
        "value": "中孚，豚魚吉，利涉大川，利貞。",
        "children": [
          {
            "type": "注",
            "text": "豚躁，魚冥，物之難感者也。孚信能感於豚魚，則无不至矣，所以吉也。忠信，可以蹈水火，況涉川乎！守信之道，在乎堅正，故利於貞也。"
          }
        ]
      }
    ],
    "zx": [
      {
        "type": "句",
        "value": "中孚，豚魚吉，利涉大川，利貞。",
        "children": [
          {
            "type": "注",
            "text": "孚，信也。為卦二陰在內，四陽在外，而二五之陽，皆得其中。以一卦言之為中虛，以二體言之為中實，皆孚信之象也。又，下說以應上，上巽以順下，亦為孚義。豚魚，无知之物。又，木在澤上，外實內虛，皆舟楫之象。至信可感豚魚，涉險難，而不可以失其貞。故占者能致豚魚之應，則吉而利涉大川，又必利於貞也。"
          }
        ]
      },
      {
        "type": "句",
        "value": " 《彖》曰：中孚，柔在內而剛得中，說而巽，孚乃化邦也。",
        "children": [
          {
            "type": "注",
            "text": "說，音悅。以卦體、卦德釋卦名義。 "
          }
        ]
      },
      {
        "type": "句",
        "value": "豚魚吉，信及豚魚也。利涉大川，乘木舟虛也。",
        "children": [
          {
            "type": "注",
            "text": "以卦象言。 "
          }
        ]
      },
      {
        "type": "句",
        "value": "中孚以利貞。乃應乎天也。",
        "children": [
          {
            "type": "注",
            "text": "信而正，則應乎天矣。 "
          }
        ]
      }
    ],
    "zhengyi": [
      {
        "type": "句",
        "value": "中孚，豚魚吉。利涉大川，利貞。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：「中孚，豚魚吉」者，中孚，卦名也。信發於中，謂之中孚。魚者，蟲之幽隱。豚者，獸之微賤。人主內有誠信，則雖微隱之物，信皆及矣。莫不得所而獲吉，故曰「豚魚吉」也。「利涉大川，利貞」者，微隱獲吉，顯著可知。既有誠信，光被萬物，萬物得宜，以斯涉難，何往不通？故曰「利涉大川」。信而不正，凶邪之道，故利在貞也。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：中孚，柔在內而剛得中，說而巽孚，乃化邦也。"
        },
        {
          "type": "句",
          "value": "豚魚吉，信及豚魚也。利涉大川，乘木舟虛也。",
          "children": [
            {
              "type": "集解",
              "list": [
                {
                  "text": " 鄭康成曰：舟謂集板，如今呂空大木為之曰虛。",
                  "book": "［詩疏］"
                }
              ]
            }
          ]
        },
        {
          "type": "句",
          "value": "中孚以利貞，乃應乎天也。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：中孚，柔在內而剛得中。說而巽孚，",
          "children": [
            {
              "type": "注",
              "text": "有上四德，然後乃孚。"
            }
          ]
        },
        {
          "type": "句",
          "value": "乃化邦也。",
          "children": [
            {
              "type": "注",
              "text": "信立而後邦乃化也。柔在內而剛得中，各當其所也。剛得中，則直而正；柔在內，則靜而順。說而以巽，則乖爭不作。如此，則物无巧競。敦實之行著，而篤信發乎其中矣。"
            }
          ]
        },
        {
          "type": "句",
          "value": "豚魚吉，信及豚魚也。",
          "children": [
            {
              "type": "注",
              "text": "魚者，蟲之隱者也。豚者，獸之微賤者也。爭競之道不興，中信之德淳著，則雖微隱之物，信皆及之。"
            }
          ]
        },
        {
          "type": "句",
          "value": "利涉大川。乘木舟虛也。",
          "children": [
            {
              "type": "注",
              "text": "乘木於用舟之虛，則終已无溺也。用中孚以涉難，若乘木舟虛也。"
            }
          ]
        },
        {
          "type": "句",
          "value": "中孚以利貞，乃應乎天也。",
          "children": [
            {
              "type": "注",
              "text": "盛之至也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：中孚，柔在內而剛得中。 ",
          "children": [
            {
              "type": "注",
              "text": "二柔在內中虛，為誠之象。二剛，得上下體之中，中實為孚之象，卦所以為中孚也。"
            }
          ]
        },
        {
          "type": "句",
          "value": "說而巽，孚，乃化邦也。",
          "children": [
            {
              "type": "注",
              "text": "以二體言卦之用也。上巽下說，為上至誠，以順巽於下，下有孚，以說從其上，如是其孚，乃能化於邦國也。若人不說，從或違拂事理，豈能化天下乎。"
            }
          ]
        },
        {
          "type": "句",
          "value": "豚魚吉，信及豚魚也； ",
          "children": [
            {
              "type": "注",
              "text": "信能及於豚魚，信道至矣，所以吉也。"
            }
          ]
        },
        {
          "type": "句",
          "value": "利涉大川，乘木舟虛也； ",
          "children": [
            {
              "type": "注",
              "text": "以中孚涉險難，其利如乘木濟川，而以虛舟也。舟虛，則无沉覆之患。卦虛中，為虛舟之象。"
            }
          ]
        },
        {
          "type": "句",
          "value": "中孚以利貞，乃應乎天也。",
          "children": [
            {
              "type": "注",
              "text": "中孚而貞，則應乎天矣。天之道，孚貞而已。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：中孚，柔在內而剛得中，說而巽孚，",
          "children": [
            {
              "type": "注",
              "text": "有上四德，然後乃孚。"
            }
          ]
        },
        {
          "type": "句",
          "value": "乃化邦也。",
          "children": [
            {
              "type": "注",
              "text": "信立而後邦乃化也。柔在內而剛得中，各當其所也。剛得中，則直而正；柔在內，則靜而順；說而以巽，則乖爭不作。如此，則物无巧競，敦實之行著，而篤信發乎其中矣。"
            }
          ]
        },
        {
          "type": "句",
          "value": "豚魚吉，信及豚魚也。",
          "children": [
            {
              "type": "注",
              "text": "魚者，蟲之隱者也。豚者，獸之微賤者也。爭競之道不興，中信之德淳著，則雖微隱之物，信皆及之。"
            }
          ]
        },
        {
          "type": "句",
          "value": "利涉大川，乘木舟虛也。",
          "children": [
            {
              "type": "注",
              "text": "乘木於用舟之虛，則終已无溺也。用中孚以涉難，若乘木舟虛也。"
            }
          ]
        },
        {
          "type": "句",
          "value": "中孚以利貞，乃應乎天也。",
          "children": [
            {
              "type": "注",
              "text": "盛之至也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「中孚，柔在內而剛得中，說而巽孚」者，此就三、四陰柔併在兩體之內，二、五剛德各處一卦之中，及上下二體說而以巽，釋此卦名為中孚之義也。柔內剛中，各當其所，說而以巽，乖爭不作，所以信發於內，謂之中孚，故曰「柔在內而剛得中，說而巽孚」也。"
                }
              ]
            }
          ]
        },
        {
          "type": "句",
          "value": "「乃化邦也」者，誠信發於內，則邦國化於外，故曰「乃化邦也」。"
        },
        {
          "type": "句",
          "value": "「豚魚吉，信及豚魚也」者釋所以得吉，由信及豚魚故也。"
        },
        {
          "type": "句",
          "value": "「利涉大川，乘木舟虛」者釋此涉川所以得利，以中信而濟難，若乘虛舟以涉川也。"
        },
        {
          "type": "句",
          "value": "「中孚以利貞，乃應乎天」者釋中孚所以利貞者，天德剛正而氣序不差，是正而信也。今信不失正，乃得應於天，是中孚之盛故須濟以利貞也。"
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，虞吉，有他不燕。",
            "children": [
              {
                "type": "集解",
                "list": [
                  {
                    "text": "陸希聲曰：燕，安也。有應於四，宜從之，而誠信未通。未能及物，故自守則吉，而有他不燕。",
                    "book": "［會通］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，虞吉；有它不燕。",
            "children": [
              {
                "type": "注",
                "text": "虞，猶專也。為信之始，而應在四，得乎專吉者也。志未能變，繫心於一，故有它不燕也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九，虞吉，有它不燕。",
            "children": [
              {
                "type": "注",
                "text": "九當中孚之初，故戒在審其所信。虞，度也，度其可信，而後從也。雖有至信，苦不得其所，則有悔咎。故虞度而後信，則吉也。既得所信，則當誠，一若有他，則不得其燕安矣。燕，安裕也。有他志，不定也。人志不定，則惑而不安。初與四為正應，四巽體而居正，无不善也。爻以謀始之義大，故不取相應之義。若用應，則非虞也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，虞吉，有他不燕。",
            "children": [
              {
                "type": "注",
                "text": "他，湯何反。當中孚之初，上應六四，能度其可信而信之，則吉。復有他焉，則失其所以度之之正，而不得其所安矣。戒占者之辭也。 "
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，虞吉，有它不燕。",
            "children": [
              {
                "type": "注",
                "text": "虞猶專也。為信之始，而應在四，得乎專吉者也，志未能變，繫心於一，故「有它不燕」也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，鳴鶴在陰，其子和之，我有好爵，吾與爾靡之。",
            "children": [
              {
                "type": "释文",
                "text": "好爵，如字，王肅呼報反。靡，本又作縻，同，亡池反，散也，徐又武寄反，又亡彼反。埤蒼作縻，陸作，京作劘。"
              },
              {
                "type": "集解",
                "list": [
                  {
                    "text": "孟喜曰：好，小也。靡，共也。　干寶曰：靡，散也。",
                    "book": "［并釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "九二，鳴鶴在陰，其子和之。我有好爵，吾與爾靡之。",
            "children": [
              {
                "type": "注",
                "text": "處內而居重陰之下，而履不失中，不徇於外，任其真者也。立誠篤至，雖在暗昧，物亦應焉。故曰「鳴鶴在陰，其子和之」也。不私權利，唯德是與，誠之至也。故曰我有好爵，與物散之。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二，鶴鳴在陰，其子和之；我有好爵，吾與爾靡之。",
            "children": [
              {
                "type": "注",
                "text": "二剛實，中孚之至者也。孚至，則能感通。鶴鳴於幽隱之處，不聞也。而 其子相應，和中心之願相通也。好爵，我有而彼亦繫慕說。好爵之意，同 也。有孚於中，物无不應，誠同故也。至誠，无遠近幽深之間，故繫辭云： 善，則千里之外應之；不善，則千里之外違之。言誠，通也。至誠，感通 之理，知道者為能識之。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，鳴鶴在陰，其子和之。我有好爵，吾與爾靡之。",
            "children": [
              {
                "type": "注",
                "text": "處內而居重陰之下，而履不失中，不徇於外，任其真者也。立誠篤至，雖在闇昧，物亦應焉，故曰「鳴鶴在陰，其子和之」也。不私權利，唯德是與，誠之至也，故曰我有好爵，與物散之。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，得敵，或鼓或罷，或泣或歌。",
            "children": [
              {
                "type": "释文",
                "text": "或罷如字，王肅音皮，徐扶彼反。"
              }
            ]
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，得敵，或鼓或罷，或泣或歌。",
            "children": [
              {
                "type": "注",
                "text": "三居少陰之上，四居長陰之下，對而不相比，敵之謂也。以陰居陽，欲進者也，欲進而閡敵，故或鼓也。四履正而承五，非己所克。故或罷也。不勝而退，懼見侵陵，故或泣也。四履乎順，不與物校，退而不見害。故或歌也。不量其力，進退无恒，憊可知也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，得敵，或鼓或罷，或泣或歌。",
            "children": [
              {
                "type": "注",
                "text": "敵，對敵也，謂所交孚者，正應上九是也。三四皆以虛中，為成孚之主。然所處則異：四得位居正，故亡匹以從上。三不中失正，故得敵以累志，以柔說之質，既有所繫，唯所信是從，或鼓張，或罷廢，或悲泣，或 歌樂，動習憂樂，皆繫乎所信也。唯繫所信，故未知吉凶。然非明達君 子之所為也。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，得敵，或鼓或罷，或泣或歌。",
            "children": [
              {
                "type": "注",
                "text": "三居少陰之上，四居長陰之下，對而不相比，敵之謂也。以陰居陽，欲進者也。欲進而閡敵，故或鼓也。四履正而承五，非己所克，故或罷也。不勝而退，懼見侵陵，故或泣也。四履於順。不與物校，退而不見害，故或歌也。不量其力，進退无恒，憊可知也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，月幾望，馬匹亡，无咎。",
            "children": [
              {
                "type": "释文",
                "text": "幾音機，又音祈，京作近，荀作既。"
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，月幾望，馬匹亡，无咎。",
            "children": [
              {
                "type": "注",
                "text": "居中孚之時，處巽之始，應說之初，居正履順，以承於五，內毗元首，外宣德化者也。充乎陰德之盛，故曰月幾望。馬匹亡者，棄群類也。若夫居盛德之位，而與物校其競爭，則失其所盛矣，故曰絕類而上。履正承尊，不與三爭，乃得无咎也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四，月幾望，馬匹亡，无咎。",
            "children": [
              {
                "type": "注",
                "text": "四為成孚之主，居近君之位，處得其正，而上信之至，當孚之任者也。如月之幾望，盛之至也。已望，則敵矣。臣而敵君，禍敗必至，故以幾望為至盛。馬匹亡。四與初為正應。匹也，古者駕車用四馬，不能備純色則兩服*兩驂* 各一色，又小大必相稱，故兩馬為匹，謂對也。馬者，行物也。初上應四，而四亦進從五，皆上行，故以馬為象。孚道在一，四既從五，若復下繫於初，則不一而害於孚，為有咎矣。故馬匹亡，則无咎也。上從五而不繫於初，是亡其匹也。繫初則不進，不能成孚之功也。"
              },
              {
                "type": "注",
                "text": "註*服: 車中兩馬曰服"
              },
              {
                "type": "注",
                "text": "註* 驂: 音ㄘㄢ古代駕在車前兩側的馬"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，月幾望，馬匹亡，无咎。",
            "children": [
              {
                "type": "注",
                "text": "居中孚之時，處巽之始，應說之初，居正履順，以承於五，內毗元首，外宣德化者也。充乎陰德之盛，故曰月幾望。馬匹亡者，棄群類也。若夫居盛德之位，而與物校其競爭，則失其所盛矣，故曰絕類而上，履正承尊，不與三爭，乃得无咎也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "九五：有孚攣如，无咎。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "九五，有孚攣如，无咎。",
            "children": [
              {
                "type": "注",
                "text": "攣如者，繫其信之辭也。處中誠以相交之時，居尊位以為群物之主，信何可舍？故有孚攣如，乃得无咎也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "九五，有孚攣*如，无咎。",
            "children": [
              {
                "type": "注",
                "text": "五居君位，人君之道當以至誠感通天下，使天下之心信之，固結如拘攣，然則為无咎也。人君之孚，不能使天下固結如是，則億兆之心安能保其不離乎。"
              },
              {
                "type": "注",
                "text": "註* 攣: ㄌㄨㄢˊ相牽繫不絕"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "九五，有孚攣如，无咎。",
            "children": [
              {
                "type": "注",
                "text": "攣如者，繫其信之辭也。處中誠以相交之時，居尊位以為群物之主，信何可舍？故有孚攣如，乃得无咎也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上九，翰音登于天，貞凶。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，翰音登于天，貞凶。",
            "children": [
              {
                "type": "注",
                "text": "翰，高飛也。飛音者，音飛而實不從之謂也。居卦之上，處信之終，信終則衰，忠篤內喪，華美外揚，故曰翰音登于天也。翰音登天，正亦滅矣。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九，翰音登于天，貞凶。",
            "children": [
              {
                "type": "注",
                "text": "翰音者，音飛而實不從。處信之終，信終則衰。忠篤內喪，華美外颺*， 故云翰音登天，正亦滅矣。陽性上進，風體飛颺。九居中孚之時，處於最 上。孚於上進，而不知止者也，其極至於羽翰之音，登聞於天，貞固於此而不知變，凶可知矣。夫子曰：「好信，不好學，其蔽也賊。」 固守而不通，之謂也。"
              },
              {
                "type": "注",
                "text": "註* 颺: 一ㄤˊ飛；風吹走過"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，翰音登于天，貞凶。",
            "children": [
              {
                "type": "注",
                "text": "翰，高飛也。飛音者，音飛而實不從之謂也。居卦之上，處信之終，信終則衰，忠篤內喪，華美外揚，故曰「翰音登於天」也。翰音登天，正亦滅矣。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：澤上有風，中孚。君子以議獄緩死。"
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：澤上有風，中孚，君子以議獄緩死。",
          "children": [
            {
              "type": "注",
              "text": "信發於中，雖過可亮。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：澤上有風，中孚，君子以議獄緩死。",
          "children": [
            {
              "type": "注",
              "text": "澤上有風，感于澤中，水體虛，故風能入之；人心虛，故物能感之。風之動乎澤，猶物之感于中，故為中孚之象。君子觀其象，以議獄與緩死，君子之於議獄，盡其忠而已，於決死極於惻而已，故誠意常求於緩。緩，寬也。於天下之事，无所不盡其忠，而議獄緩死，最其大者也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：澤上有風，中孚，君子以議獄緩死。",
          "children": [
            {
              "type": "注",
              "text": "風感水受，中孚之象。議獄緩死，中孚之意。 "
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：澤上有風，中孚，君子以議獄緩死。",
          "children": [
            {
              "type": "注",
              "text": "信發於中，雖過可亮。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「澤上有風，中孚」者，風行澤上，无所不周，其猶信之被物，无所不至，故曰「澤上有風，中孚」。「君子以議獄緩死」者，中信之世，必非故犯過失為辜，情在可恕，故君子以議其過失之獄，緩捨當死之刑也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：初九虞吉，志未變也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：初九虞吉，志未變也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：初九虞吉，志未變也。",
            "children": [
              {
                "type": "注",
                "text": "當信之始，志未有所從，而虞度所信，則得其正，是以吉也。蓋其志未有變動，志有所從，則是變動，虞之，不得其正矣。在初，言求所信之道也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：初九虞吉，志未變也。"
          },
          {
            "type": "句",
            "value": " 九二，鳴鶴在陰，其子和之。我有好爵，吾與爾靡之。",
            "children": [
              {
                "type": "注",
                "text": "和，胡臥反。靡，亡池反。九二，中孚之實，而九五亦以中孚之實應之，故有鶴鳴子和，我爵爾靡之象。鶴在陰，謂九居二。好爵，謂得中。靡與縻同。言懿德人之所好，故好爵雖我之所獨有，而彼亦係戀之也。 "
              }
            ]
          },
          {
            "type": "句",
            "value": "《象》曰：其子和之，中心願也。"
          },
          {
            "type": "句",
            "value": " 六三，得敵，或鼓或罷，或泣或歌。",
            "children": [
              {
                "type": "注",
                "text": "敵，謂上九，信之窮者。六三，陰柔不中正，以居說極，而與之為應，故不能自主。而其象如此。"
              }
            ]
          },
          {
            "type": "句",
            "value": " 《象》曰：或鼓或罷，位不當也。 "
          },
          {
            "type": "句",
            "value": "六四，月幾望，馬匹亡，无咎。",
            "children": [
              {
                "type": "注",
                "text": "幾，音機。望，无方反。六四，居陰得正，位近於君，為月幾望之象。馬匹，謂初與己為匹，四乃絕之，而上以信於五，故為馬匹亡之象。占者如是，則无咎也。"
              }
            ]
          },
          {
            "type": "句",
            "value": " 《象》曰：馬匹亡，絕類上也。",
            "children": [
              {
                "type": "注",
                "text": " 上，上聲。 "
              }
            ]
          },
          {
            "type": "句",
            "value": "九五，有孚攣如，无咎。",
            "children": [
              {
                "type": "注",
                "text": "攣，力圓反。九五，剛健中正，中孚之實，而居尊位，為孚之主者也。下應九二，與之同德，故其象占如此。 "
              }
            ]
          },
          {
            "type": "句",
            "value": "《象》曰：有孚攣如，位正當也。 "
          },
          {
            "type": "句",
            "value": "上九，翰音登于天，貞凶。",
            "children": [
              {
                "type": "注",
                "text": "居信之極，而不知變，雖得其貞，亦凶道也。故其象占如此。雞曰翰音，乃巽之象。居巽之極，為登于天。雞非登天之物，而欲登天，信非所信，而不知變，亦猶是也。 "
              }
            ]
          },
          {
            "type": "句",
            "value": "《象》曰：翰音登于天，何可長也！"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：初九虞吉，志未變也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「虞吉，有它不燕」者虞猶專也。燕，安也。初為信始，應在于四，得其專一之吉，故曰「虞吉」。既係心於一，故更有他求，不能與之共相燕安也，故曰「有它不燕」也。"
                  }
                ]
              }
            ]
          },
          {
            "type": "句",
            "value": "《象》曰「志未變」者，所以得專一之吉，以志未改變，不更親於他也。"
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：其子和之，中心願也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：其子和之，中心願也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：其子和之，中心願也。",
            "children": [
              {
                "type": "注",
                "text": "中心願，謂誠意所願也，故通而相應。"
              }
            ]
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：其子和之，中心願也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「鳴鶴在陰，其子和之」者，九二體剛，處於卦內，又在三四重陰之下，而履不失中，是不徇於外，自任其真者也。處於幽昧，而行不失信，則聲聞于外，為同類之所應焉。如鶴之鳴於幽遠，則為其子所和，故曰「鳴鶴在陰，其子和之」也。「我有好爵，吾與爾靡之」者，靡，散也，又无偏應，是不私權利，惟德是與。若我有好爵，吾願與爾賢者分散而共之，故曰「我有好爵，吾與爾靡之。」"
                  }
                ]
              }
            ]
          },
          {
            "type": "句",
            "value": "《象》曰「中心願」者，誠信之人，願與同類相應，得誠信而應之，是中心願也。"
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：或鼓或罷，位不當也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：或鼓或罷，位不當也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：或鼓或罷，位不當也。",
            "children": [
              {
                "type": "注",
                "text": "居不當位，故无所主。唯所信是從，所處得正，則所信有方矣。"
              }
            ]
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：或鼓或罷，位不當也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「得敵，或鼓或罷，或泣或歌」者，六三與四，俱是陰爻，相與為類。然三居少陰之上，四居長陰之下，各自有應對而不相比，敵之謂也。故曰「得敵欲進」。礙四，恐其害己，故或鼓而攻之，而四履正承尊，非己所勝，故或罷而退敗也。不勝而退，懼見侵陵，故或泣而憂悲也。四履于順，不與物校，退不見害，故或歌而歡樂也，故曰「或鼓或罷，或泣或歌」也。"
                  }
                ]
              }
            ]
          },
          {
            "type": "句",
            "value": "《象》曰「位不當」者，所以或鼓或罷，進退无恒者，止為不當其位，妄進故也。"
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：馬匹亡，絕類上也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：馬匹亡，絕類上也。",
            "children": [
              {
                "type": "注",
                "text": "類謂三。俱陰爻，故曰類也。"
              }
            ]
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：馬匹亡，絕類上也。",
            "children": [
              {
                "type": "注",
                "text": "絕其類而上從五也。類，謂應也。"
              }
            ]
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：馬匹亡，絕類上也。",
            "children": [
              {
                "type": "注",
                "text": "類謂三，俱陰爻，故曰類也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「月幾望」者，六四居中孚之時，處巽應說，得位履順，上承於五，內毗元首，外宣德化，充乎陰德之盛，如月之近望，故曰月幾望也。「馬匹亡，无咎」者，三與己敵，進來攻己，己若與三校戰，則失其所盛，故棄三之類，如馬之亡匹；上承其五，不與三爭，乃得无咎，故曰「馬匹亡，无咎」也。"
                  }
                ]
              }
            ]
          },
          {
            "type": "句",
            "value": "《象》曰「絕類上」者，絕三之類，不與三爭，而上承於五也。"
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：有孚攣如，位正當也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：有孚攣如，位正當也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：有孚攣如，位正當也。",
            "children": [
              {
                "type": "注",
                "text": "五居君位之尊，由中正之道，能使天下信之。如拘攣之固，乃稱其位。人君之道當如是也。"
              }
            ]
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：有孚攣如，位正當也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「有孚攣如，无咎」者，攣如者，相牽繫不絕之名也。五在信時，處於尊位，為群物之主，恒須以中誠交物，孚信何可暫舍，故曰「有孚攣如」。繫信不絕，乃得无咎，故曰「有孚攣如，無咎」也。"
                  },
                  {
                    "type": "句",
                    "value": "《象》曰「位正當」者，以其正當尊位，故戒以繫信，乃得无咎。若真以陽得正位，而无有繫信，則招有咎之嫌也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：翰音登于天，何可長也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：翰音登于天，何可長也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：翰音登于天，何可長也。",
            "children": [
              {
                "type": "注",
                "text": "守孚至於窮極，而不知變，豈可長久也。固守而不通，如是則凶也。"
              }
            ]
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：翰音登于天，何可長也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：翰，高飛也。飛音者，音飛而實不從之謂也。上九處信之終信終則衰也。信衰則詐起，而忠篤內喪，華美外揚，若鳥於翰音登于天，虛聲遠聞也，故曰「翰音登于天」。虛聲无實，正之凶也，故曰貞凶。"
                  }
                ]
              }
            ]
          },
          {
            "type": "句",
            "value": "《象》曰「何可長也」者，虛聲无實，何可久長。"
          }
        ]
      }
    }
  ],
  "guazhu": [
    [
      {
        "type": "注",
        "text": "中孚，《序卦》：節而信之，故受之以中孚。節者，為之制節，使不得過越也。信而後能行，上能信守之，下則信從之，節而信之也。中孚所以次節也。為卦澤上有風，風行澤上，而感于水中，為中孚之象。感，謂感而動也。內外皆實而中虛，為中孚之象。又二五皆陽，中實，亦為孚義。在二體則中實，在全體則中虛。中虛，信之本；中實，信之質。"
      }
    ]
  ]
}