{
  "name": "小過",
  "down": "艮",
  "up": "震",
  "guaci": {
    "jijie": [
      {
        "type": "句",
        "value": "小過，亨，利貞。",
        "children": [
          {
            "type": "集解",
            "list": [
              {
                "text": "王肅曰：過，音戈。",
                "book": "［釋文］"
              },
              {
                "text": "　褚氏曰：謂小人之行小有過差，君子為過厚之行以矯之也。如晏子狐裘之比也。",
                "book": "［疏］"
              },
              {
                "text": "　周氏等兼以罪過釋卦名。",
                "book": "［同］"
              }
            ]
          }
        ]
      },
      {
        "type": "句",
        "value": "可小事，不可大事。飛鳥遺之音，不宜上，宜下，大吉。",
        "children": [
          {
            "type": "释文",
            "text": "不宜上，時掌反，鄭如字。"
          },
          {
            "type": "集解",
            "list": [
              {
                "text": "鄭康成曰：上謂君也。",
                "book": "［釋文］"
              }
            ]
          }
        ]
      }
    ],
    "wangzhu": [
      {
        "type": "句",
        "value": "小過，利貞。可小事，不可大事。飛鳥遺之音，不宜上，宜下，大吉。",
        "children": [
          {
            "type": "注",
            "text": "飛鳥遺其音，聲哀以求處，上愈无所適，下則得安。愈上則愈窮，莫若飛鳥也。"
          }
        ]
      }
    ],
    "ycz": [
      {
        "type": "句",
        "value": "小過，亨，利貞。",
        "children": [
          {
            "type": "注",
            "text": "過者，過其常也， 若矯往而過正，過所以就正也。 事有時而當，然有待過而後能亨者，故小過自有亨義。利貞者， 過之道利於貞也。 不失時宜謂之正。"
          }
        ]
      },
      {
        "type": "句",
        "value": "可小事，不可大事。飛鳥遺之音，不宜上，宜下。大吉。",
        "children": [
          {
            "type": "注",
            "text": "過所以求就中也， 所過者小事也。 事之大者，豈可過也。 於大過論之詳矣。 飛鳥遺之音，謂過之不遠也。 不宜上，宜下，謂宜順也。 順則大吉。 過以就之，蓋順理也。 過而順理，其吉必大。"
          }
        ]
      }
    ],
    "zx": [
      {
        "type": "句",
        "value": " 小過，亨，利貞。可小事，不可大事。飛鳥遺之音，不宜上，宜下，大吉。",
        "children": [
          {
            "type": "注",
            "text": "小，謂陰也。為卦四陰在外，二陽在內，陰多於陽，小者過也。既過於陽，可以亨矣。然必利於守貞，則又不可以不戒也。卦之二五，皆以柔而得中，故可小事。三四皆以剛失位而不中，故不可大事。卦體內實外虛，如鳥之飛，其聲下而不上，故能致飛鳥遺音之應，則宜下而大吉，亦不可大事之類也。"
          }
        ]
      }
    ],
    "zhengyi": [
      {
        "type": "句",
        "value": "小過，亨，利貞。可小事，不可大事。飛鳥遺之音，不宜上，宜下，大吉。",
        "children": [
          {
            "type": "注",
            "text": "飛鳥遺其音，聲哀以求處，上愈无所適，下則得安。愈上則愈窮，莫若飛鳥也。"
          }
        ]
      },
      {
        "type": "句",
        "value": "疏　○正義曰：「小過，亨」者，小過卦名也。王於《大過》卦下注云「音相過之過」。恐人作罪過之義，故以音之。然則小過之義，亦與彼同也。過於小事，謂之小過，即「行過乎恭，喪過乎哀」之例是也。褚氏云：「謂小人之行，小有過差，君子為過厚之行以矯之也，如晏子狐裘之比也。」此因小人有過差，故君子為過厚之行，非即以過差釋卦名。《彖》曰「小過，小者過而亨」，言因過得亨，明非罪過，故王於大過音之，明雖義兼罪過得名，止*在君子為過行也。而周氏等不悟此理，兼以罪過釋卦名，失之遠矣。過為小事，道乃可通，故曰「小過，亨」也。「利貞」者，矯世勵俗，利在歸正，故曰利貞也。「可小事，不可大事」者，時也。小有過差，惟可矯以小事，不可正以大事，故曰「可小事，不可大事」也。「飛鳥遺之音，不宜上，宜下，大吉」者，借喻以明過厚之行，有吉有凶。飛鳥遺其音聲，哀以求處。過上則愈无所適，過下則不失其安，以譬君子處過差之時，為過矯*之行，順而止*之則吉，逆而忤鱗則凶，故曰：「飛鳥遺之音，不宜上，宜下，大吉」。順則執卑守下，逆則犯君陵上，故以臣之逆順，類鳥之上下也。"
      },
      {
        "type": "句",
        "value": "○注「飛鳥遺其音聲，哀以求處」。○正義曰：遺，失也。鳥之失聲，必是窮迫，未得安處。《論語》曰：「鳥之將死，其鳴也哀。」故知遺音即哀聲也。"
      },
      {
        "type": "句",
        "value": "*止或作上。矯或作厚。止之或作立之。"
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：小過，小者過而亨也。"
        },
        {
          "type": "句",
          "value": "過以利貞，與時行也。柔得中，是以小事吉也。"
        },
        {
          "type": "句",
          "value": "剛失位而不中，是以不可大事也。"
        },
        {
          "type": "句",
          "value": "有飛鳥之象焉，飛鳥遺之音。",
          "children": [
            {
              "type": "集解",
              "list": [
                {
                  "text": " 陸希聲曰：中孚柔在內而剛在外，有鳥孵實之象，今變為小過則剛在內而柔在外，有飛鳥之象。",
                  "book": "［會通］"
                }
              ]
            }
          ]
        },
        {
          "type": "句",
          "value": "不宜上，宜下，大吉。上逆而下順也。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：小過，小者過而亨也。",
          "children": [
            {
              "type": "注",
              "text": "小者，謂凡諸小事也。過於小事而通者也。"
            }
          ]
        },
        {
          "type": "句",
          "value": "過以利貞，與時行也。",
          "children": [
            {
              "type": "注",
              "text": "過而得以利貞，應時宜也。施過於恭儉，利貞者也。"
            }
          ]
        },
        {
          "type": "句",
          "value": "柔得中，是以小事吉也。剛失位而不中，是以不可大事也。",
          "children": [
            {
              "type": "注",
              "text": "成大事者，必在剛也。柔而浸大，剝之道也。"
            }
          ]
        },
        {
          "type": "句",
          "value": "有飛鳥之象焉，",
          "children": [
            {
              "type": "注",
              "text": "不宜上，宜下，即飛鳥之象。"
            }
          ]
        },
        {
          "type": "句",
          "value": "飛鳥遺之音，不宜上，宜下，大吉，上逆而下順也。",
          "children": [
            {
              "type": "注",
              "text": "上則乘剛，逆也；下則承陽，順也。施過於不順，凶莫大焉；施過於順，過更變而為吉也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：小過，小者過而亨也。 ",
          "children": [
            {
              "type": "注",
              "text": "陽大陰小，陰得位，剛失位而不中，是小者過也，故為小事過， 過之小。小者與小事，有時而當過，過之亦小，故為小過。 事固有待過而後能亨者，過之所以能亨也。"
            }
          ]
        },
        {
          "type": "句",
          "value": "過以利貞，與時行也。",
          "children": [
            {
              "type": "注",
              "text": "過而利於貞，謂與時行也。 時當過，而過乃非過也，時之宜也，乃所謂正也。"
            }
          ]
        },
        {
          "type": "句",
          "value": "柔得中，是以小事吉也；剛失位而不中，是以不可大事也。有飛鳥之象焉， ",
          "children": [
            {
              "type": "注",
              "text": "小過之道，於小事有過則吉者。 而彖以卦才言吉義。 柔得中，二五居中也。 陰柔得位，能致小事吉耳，不能濟大事也。 剛失位而不中，是以不可大事，大事非剛之才不能濟。 三不中，四失位，是以不可大事。 小過之時，自不可大事，而卦才又不堪大事，與時合也。 有飛鳥之象焉，此一句不類彖體，蓋解者之辭，誤入彖中。中剛外柔，飛鳥之象。卦有此象，故就飛鳥為義。"
            }
          ]
        },
        {
          "type": "句",
          "value": "飛鳥遺之音，不宜上，宜下，大吉，上逆而下順也。",
          "children": [
            {
              "type": "注",
              "text": "事有時而當過，所以從宜，然豈可甚過也，如過恭，過哀，過儉，大過則不可，所以在小過也，所過當如飛鳥之遺音。 鳥飛迅疾，聲出而身已過，然豈能相遠也，事之當過者，亦如是。 身不能甚遠於聲，事不可遠過其常，在得宜耳。 不宜上，宜下，更就鳥音，取宜順之義。過之道，當如飛鳥之遺音，夫聲逆而上則難，順而下則易，故在高則大山上有雷，所以為過也。 過之道，順行則吉， 如飛鳥之遺音，宜順也。 所以過者，為順乎宜也。 能順乎宜，所以大吉。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：小過，小者過而亨也。",
          "children": [
            {
              "type": "注",
              "text": "以卦體釋卦名義與其辭。"
            }
          ]
        },
        {
          "type": "句",
          "value": "過以利貞，與時行也。柔得中，是以小事吉也。",
          "children": [
            {
              "type": "注",
              "text": "以二五言。"
            }
          ]
        },
        {
          "type": "句",
          "value": "剛失位而不中，是以不可大事也。",
          "children": [
            {
              "type": "注",
              "text": "以三四言。"
            }
          ]
        },
        {
          "type": "句",
          "value": "有飛鳥之象焉，飛鳥遺之音，不宜上，宜下，大吉，上逆而下順也。",
          "children": [
            {
              "type": "注",
              "text": "以卦體言。"
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：小過，小者過而亨也。",
          "children": [
            {
              "type": "注",
              "text": "小者謂凡諸小事也，過於小事而通者也。"
            }
          ]
        },
        {
          "type": "句",
          "value": "過以利貞，與時行也。",
          "children": [
            {
              "type": "注",
              "text": "過而得以利貞，應時宜也。施過於恭儉，利貞者也。"
            }
          ]
        },
        {
          "type": "句",
          "value": "柔得中，是以小事吉也；剛失位而不中，是以不可大事也。",
          "children": [
            {
              "type": "注",
              "text": "成大事者，必在剛也。柔而浸大，剝之道也。"
            }
          ]
        },
        {
          "type": "句",
          "value": "有飛鳥之象焉。",
          "children": [
            {
              "type": "注",
              "text": "不宜上，宜下，即飛鳥之象。"
            }
          ]
        },
        {
          "type": "句",
          "value": "飛鳥遺之音，不宜上，宜下，大吉，上逆而下順也。",
          "children": [
            {
              "type": "注",
              "text": "上則乘剛，逆也；下則承陽，順也。施過於不順，凶莫大焉；施過於順，過更變而為吉也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「小過，小者過而亨也」者，此釋小過之名也。并明小過有亨德之義，過行小事謂之小過，順時矯俗，雖過而通，故曰「小者過而亨」也。"
                },
                {
                  "type": "句",
                  "value": "「過以利貞，與時行也」者，此釋利貞之德，由為過行而得利貞。然矯枉過正，應時所宜，不可常也，故曰「與時行」也。"
                },
                {
                  "type": "句",
                  "value": "「柔得中，是以小事吉也；剛失位而不中，是以不可大事也」者，此就六二、六五以柔居中，九四失位不中，九三得位不中，釋「可小事，不可大事」之義。柔順之人，惟能行小事，柔而得中，是行小中時，故曰「小事吉」也。剛健之人，乃能行大事，失位不中，是行大不中時，故曰「不可大事」也。"
                },
                {
                  "type": "句",
                  "value": "「有飛鳥之象焉」者，釋不取餘物為況，惟取「飛鳥」者，以不宜上，宜下，有飛鳥之象故也。"
                },
                {
                  "type": "句",
                  "value": "「飛鳥遺之音，不宜上，宜下，大吉，上逆而下順也」者，此就六五乘九四之剛，六二承九三之陽，釋所以「不宜上，宜下，大吉」之義也。上則乘剛而逆，下則承陽而順，故曰「不宜上，宜下，大吉」，以上逆而下順也。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初六，飛鳥以凶。"
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，飛鳥以凶。",
            "children": [
              {
                "type": "注",
                "text": "小過，上逆下順，而應在上卦。進而之逆，无所錯足，飛鳥之凶也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初六，飛鳥以凶。",
            "children": [
              {
                "type": "注",
                "text": "初六，陰柔在下，小人之象。又上應於四，四復動體，小人躁易，而上有應助，於所當過必至過甚，況不當過而過乎。 其過如飛鳥之迅疾，所以凶也。 躁疾如是，所以過之速且遠，救止莫及也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初六，飛鳥以凶。",
            "children": [
              {
                "type": "注",
                "text": "初六陰柔，上應九四，又居過時，上而不下者也。飛鳥遺音，不宜上，宜下，故其象占如此。郭璞《洞林》：「占得此者，或致羽蟲之孽。」"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初六，飛鳥以凶。",
            "children": [
              {
                "type": "注",
                "text": "小過，上逆下順，而應在上卦，進而之逆，无所錯足，飛鳥之凶也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，過其祖，遇其妣，不及其君，遇其臣，无咎。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，過其祖，遇其妣；不及其君，遇其臣。无咎。",
            "children": [
              {
                "type": "注",
                "text": "過而得之謂之遇。在小過而當位，過而得之謂也。祖，始也，謂初也。妣者居內履中而正者也。過初而履二位，故曰過其祖而遇其妣。過而不至於僭，盡於臣位而已，故曰不及其君，遇其臣，无咎。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，過其祖，遇其妣*。不及其君，遇其臣，无咎。",
            "children": [
              {
                "type": "注",
                "text": "陽之在上者，父之象。 尊於父者，祖之象。 四在三上，故為祖。 二與五，居相應之地，同有柔中之德。 志不從於三四，故過四而遇五，是過其祖也。五陰而尊，祖妣之象，與二同德，相應在他卦，則陰陽相求，過之時，必過其常，故異也。无所不過，故二從五， 亦戒其過。不及其君遇其臣，謂上進，而不陵及於君，適當臣道，則无咎也。 遇，當也。過臣之分，則其咎可知。"
              },
              {
                "type": "注",
                "text": "註* 妣: ㄅ一ˇ原指母親，後稱已經死去的母親"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，過其祖，遇其妣，不及其君，遇其臣，无咎。",
            "children": [
              {
                "type": "注",
                "text": "六二柔順中正，進則過三四而遇六五，是過陽而反遇陰也。如此，則不及六五而自得其分，是不及君而適遇其臣也。皆過而不過，守正得中之意，无咎之道也。故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，過其祖，遇其妣，不及其君。遇其臣，无咎。",
            "children": [
              {
                "type": "注",
                "text": "過而得之謂之遇，在小過而當位，過而得之之謂也。祖，始也，謂初也。妣者，居內履中而正者也。過初而履二位，故曰「過其祖」而「遇其妣」，過而不至於僣，盡於臣位而已，故曰「不及其君，遇其臣，无咎」。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "九三，弗過防之，從或戕之，凶。",
            "children": [
              {
                "type": "释文",
                "text": "或戕，徐在良反。"
              }
            ]
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "九三，弗過防之，從或戕之，凶。",
            "children": [
              {
                "type": "注",
                "text": "小過之世，大者不立，故令小者得過也。居下體之上，以陽當位，而不能先過防之，至令小者咸過而復應而從焉。其從之也，則戕之，凶至矣。故曰弗過防之，從或戕之，凶也。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "九三，弗過防之，從或戕*之，凶。",
            "children": [
              {
                "type": "注",
                "text": "小過，陰過陽失位之時。 三獨居正，然在下无所能為，而為陰所忌惡，故有當過者，在過防於小人， 若弗過防之，則或從而戕害之矣，如是則凶也。三於陰過之時，以陽居剛，過於剛也。 既戒之過防，則過剛亦在所戒矣。防小人之道，正已為先。 三不失正，故无必凶之義，能過防則免矣。三居下之上，居上為下，皆如是也。"
              },
              {
                "type": "注",
                "text": "註* 戕: ㄑ一ㄤˊ殺害，傷害"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "九三，弗過防之，從或戕之，凶。",
            "children": [
              {
                "type": "注",
                "text": "戕，在良反。小過之時，事每當過，然後得中。九三以剛居正，眾陰所欲害者也。而自恃其剛，不肯過為之備，故其象占如此。若占者能過防之，則可以免矣。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "九三，弗過防之，從或戕之，凶。",
            "children": [
              {
                "type": "注",
                "text": "小過之世，大者不立，故令小者得過也。居下體之上，以陽當位，而不能先過防之，至令小者咸過*，而復應而從焉。其從之也，則戕之凶至矣。故曰「弗過防之，從或戕之，凶」也。"
              }
            ]
          },
          {
            "type": "句",
            "value": "*「咸過」或作「或過」。"
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "九四，无咎，弗過遇之，往厲必戒，勿用永貞。"
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，无咎，弗過遇之。往厲必戒，勿用永貞。",
            "children": [
              {
                "type": "注",
                "text": "雖體陽爻而不居其位，不為貴主*，故得无咎也。失位在下，不能過者也。以其不能過，故得合於免咎之宜，故曰弗過遇之。夫宴安酖毒，不可懷也。處於小過不寧之時，而以陽居陰，不能有所為者也。以此自守，免咎可也；以斯攸往，危之道也。不交於物，物亦弗與，无援之助，故危則必戒而已，无所告救也。沈沒怯弱，自守而已，以斯而處於群小之中，未足任者也；故曰勿用永貞，言不足用之於永貞。"
              }
            ]
          },
          {
            "type": "句",
            "value": "*「貴主」或作「責主」。"
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "九四，无咎，弗過遇之，往厲必戒，勿用永貞。",
            "children": [
              {
                "type": "注",
                "text": "四當小過之時。 以剛處柔，剛不過也，是以无咎。 既弗過，則合其宜矣，故云遇之，謂得其道也。 若往則有危，必當戒懼也。 往，去柔而以剛進也。勿用永貞，陽性堅剛，故戒以隨宜，不可固守也。方陰過之時，陽剛失位，則君子當隨時順處，不可固守其常也。四居高位，而无上下之交，雖比五應初，方陰過之時，彼豈肯從陽也，故往則有厲。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，无咎，弗過遇之，往厲必戒，勿用永貞。",
            "children": [
              {
                "type": "注",
                "text": "當過之時，以剛處柔，過乎恭矣，无咎之道也。弗過遇之，言弗過於剛而適合其宜也。往則過矣，故有厲而當戒；陽性堅剛，故又戒以勿用永貞。言當隨時之宜，不可固守也。或曰：弗過遇之，若以六二爻例，則當如此說，若依九三爻例，則過遇當如過防之義。未詳孰是，當闕以俟知者。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，无咎，弗過遇之，往厲必戒，勿用永貞。",
            "children": [
              {
                "type": "注",
                "text": "雖體陽爻，而不居其位，不為貴主*，故得无咎也。失位在下，不能過者也。以其不能過，故得合於免咎之宜，故曰弗過遇之。夫宴安酖毒，不可懷也。處於小過不寧之時，而以陽居陰，不能有所為者也。以此自守，免咎可也。以斯攸往，危之道也。不交於物，物亦弗與，无援之助，故危則必戒而已，无所告救也。沈沒怯弱，自守而已，以斯而處於群小之中，未足任者也，故曰「勿用永貞」，言不足用之於永貞。"
              }
            ]
          },
          {
            "type": "句",
            "value": "*「貴主」或作「責主」。"
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，密雲不雨，自我西郊。公弋取彼在穴。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，密雲不雨，自我西郊，公弋取彼在穴。",
            "children": [
              {
                "type": "注",
                "text": "小過，小者過於大也。六得五位，陰之盛也，故密雲不雨，至于西郊也。夫雨者，陰布於上*，而陽薄之而不得通，則烝而為雨，今艮止於下而不交焉，故不雨也。是故，小畜尚往而亨，則不雨也。小過，陽不上交，亦不雨也。雖陰盛於上，未能行其施也。公者，臣之極也，五極陰盛，故稱公也。弋，射也。在穴者，隱伏之物也。小過者，過小而難未大作，猶在隱伏者也。以陰質治小過，能獲小過者也，故曰公弋取彼在穴也。除過之道，不在取之，是乃密雲未能雨也。"
              }
            ]
          },
          {
            "type": "句",
            "value": "*「陰布於上」或作「陰在於上」。"
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，密雲不雨，自我西郊，公弋*取彼在穴。",
            "children": [
              {
                "type": "注",
                "text": "五以陰柔居尊位，雖欲過為，豈能成功。如密雲而不能成雨，所以不能成雨，自西郊故也。陰不能成雨，小畜卦中已解。公弋取彼在穴：弋，射取之也，射止是射，弋有取義。穴，山中之空，中虛乃空也，在穴指六二也。五與二本非相應，乃弋而取之。五當位，故云公，謂公，上也。同類相取，雖得之，兩陰豈能濟大事乎，猶密雲之不能成雨也。"
              },
              {
                "type": "注",
                "text": "註* 弋：一ˋ用帶繩子的箭射鳥"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，密雲不雨，自我西郊，公弋取彼在穴。",
            "children": [
              {
                "type": "注",
                "text": "弋，餘職反。以陰居尊，又當陰過之時，不能有為，而弋取六二以為助，故有此象。在穴，陰物也。兩陰相得，其不能濟大事可知。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，密雲不雨，自我西郊，公弋取彼在穴。",
            "children": [
              {
                "type": "注",
                "text": "小過，小者過於大也。六得五位，陰之盛也。故密雲不雨，至于西郊也。夫雨者，陰布於上*而陽薄之而不得通，則烝而為雨。今艮止於下而不交焉，故不雨也。是故小畜尚往而亨，則不雨也。小過陽不上交，亦不雨也。雖陰盛於上，未能行其施也。公者，臣之極也，五極陰盛，故稱公也。弋，射也。在穴者，隱伏之物也。小過者，過小而難未大作，猶在隱伏者也。以陰質治小過，能獲小過者也，故曰「公弋取彼在穴」也。除過之道，不在取之，是乃密雲未能雨也。"
              }
            ]
          },
          {
            "type": "句",
            "value": "*「布於上」或作「在於上」。"
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六，弗遇過之，飛鳥離之，凶，是謂災眚。",
            "children": [
              {
                "type": "释文",
                "text": "弗遇，玉付反，本多誤，故詳之。"
              }
            ]
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，弗遇，過之，飛鳥離之，凶，是謂災眚。",
            "children": [
              {
                "type": "注",
                "text": "小人之過，遂至上極；過而不知限，至於亢也。過至于亢，將何所遇？飛而不已，將何所託？災自己致，復何言哉！"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六，弗遇過之，飛鳥離之，凶，是謂災眚。",
            "children": [
              {
                "type": "注",
                "text": "六陰而動體，處過之極，不與理遇，動皆過之，其違理過常，如飛鳥之迅速，所以凶也。離過之遠也，是謂災眚，是當有災眚也。災者天殃，眚者人為。既過之極，豈唯人眚，天災亦至，其凶可知，天理人事皆然也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，弗遇過之，飛鳥離之，凶，是謂災眚。",
            "children": [
              {
                "type": "注",
                "text": "眚，生領反。六以陰居動體之上，處陰過之極，過之已高而甚遠者也，故其象占如此。或曰：遇過，恐亦只當作過遇，義同九四。未知是否。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，弗遇過之，飛鳥離之，凶，是謂災眚。",
            "children": [
              {
                "type": "注",
                "text": "小人之過，遂至上極，過而不知限，至于亢也。過至於亢，將何所遇？飛而不已，將何所託？災自己致，復何言哉！"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：山上有雷，小過。君子以行過乎恭，喪過乎哀，用過乎儉。"
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：山上有雷，小過。君子以行過乎恭，喪過乎哀，用過乎儉。"
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：山上有雷，小過。君子以行過乎恭，喪過乎哀，用過乎儉。",
          "children": [
            {
              "type": "注",
              "text": "雷震於山上，其聲過常，故為小過。 天下之事，有時當過，而不可過甚，故為小過。 君子觀小過之象，事之宜過者，則勉之：行過乎恭，喪過乎哀，用過乎儉是也。當過而過，乃其宜也。 不當過而過，則過矣。 "
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：山上有雷，小過。君子以行過乎恭，喪過乎哀，用過乎儉。",
          "children": [
            {
              "type": "注",
              "text": "山上有雷，其聲小過。三者之過，皆小者之過。可過於小，而不可過於大，可以小過，而不可甚過。《彖》所謂可小事而宜下者也。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：山上有雷，小過。君子以行過乎恭，喪過乎哀，用過乎儉。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「山上有雷，小過。君子以行過乎恭，喪過乎哀，用過乎儉」者，雷之所出，不出於地。今出山上，過其本所，故曰「小過」。小人過差，失在慢易奢侈，故君子矯之，以行過乎恭，喪過乎哀，用過乎儉也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：飛鳥以凶，不可如何也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：飛鳥以凶，不可如何也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：飛鳥以凶，不可如何也。",
            "children": [
              {
                "type": "注",
                "text": "其過之疾，如飛鳥之迅，豈容救止也，凶其宜矣，不可如何无所用其力也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：飛鳥以凶，不可如何也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：飛鳥以凶，不可如何也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「飛鳥以凶」者，小過之義，上逆下順，而初應在上卦，進而之逆，同於飛鳥，无所錯足，故曰「飛鳥以凶」也。"
                  }
                ]
              }
            ]
          },
          {
            "type": "句",
            "value": "《象》曰「不可如何也」者，進而之逆，孰知不可自取凶咎，欲如何乎？"
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：不及其君，臣不可過也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：不及其君，臣不可過也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：不及其君，臣不可過也。",
            "children": [
              {
                "type": "注",
                "text": "過之時，事无不過其常，故於上進， 則戒及其君臣，不可過臣之分也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：不及其君，臣不可過也。",
            "children": [
              {
                "type": "注",
                "text": "所以不及君而還遇臣者，以臣不可過故也。"
              }
            ]
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：不及其君，臣不可過也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「過其祖，遇其妣，不及其君。遇其臣，无咎」者，過而得之謂之遇，六二在小過而當位，是過而得之也。祖，始也，謂初也。妣者，母之稱。六二居內，履中而正，固謂之妣。已過於初，故曰「過其祖」也。履得中正，故曰「遇其妣」也。過不至於僣，盡於臣位而已，故曰「不及其君，遇其臣，无咎」。"
                  }
                ]
              }
            ]
          },
          {
            "type": "句",
            "value": "《象》曰「臣不可過」者，臣不可自過其位也。"
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：從或戕之，凶如何也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：從或戕之，凶如何也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：從或戕之，凶如何也。",
            "children": [
              {
                "type": "注",
                "text": "陰過之時，必害於陽。小人道盛，必害君子，當過為之防。 防之不至，則為其所戕矣。 故曰，凶。 如何也，言其甚也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：從或戕之，凶如何也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：從或戕之，凶如何也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「弗過防之」者，小過之世，大者不能立德，故令小者得過。九三居下體之上，以陽當位，不能先過為防，至令小者咸過。上六小人最居高顯，而復應而從焉。其從之也，則有殘害之凶至矣，故曰「弗過防之」。「從或戕之，凶」者，《春秋傳》曰：「在內曰弒，在外曰戕。」然則戕者皆殺害之謂也。言「或」者，不必之辭也。謂為此行者，有幸而免也。"
                  }
                ]
              }
            ]
          },
          {
            "type": "句",
            "value": "《象》曰「凶如何」者，從於小人，果致凶禍，將如何乎？言不可如何也。"
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：弗過遇之，位不當也。往厲必戒，終不可長也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：弗過遇之，位不當也。往厲必戒，終不可長也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：弗過遇之，位不當也；往厲必戒，終不可長也。",
            "children": [
              {
                "type": "注",
                "text": "位不當，謂處柔。九四當過之時，不剛過而反居柔，乃得其宜，故曰遇之。遇其宜也。以九居四，位不當也。居柔，乃遇其宜也。當陰過之時，陽退縮自保足矣，終豈能長而盛也，故往則有危，必當戒也。 長，上聲，作平聲則大失易意。以夬與剝觀之可見，與夬之象文同而音異也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：弗過遇之，位不當也。往厲必戒，終不可長也。",
            "children": [
              {
                "type": "注",
                "text": "爻義未明，此亦當闕。"
              }
            ]
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：弗過遇之，位不當也。往厲必戒，終不可長也。"
          },
          {
            "type": "句",
            "value": "疏　○正義曰：「无咎，弗過遇之，往厲必戒，勿用永貞」者，居小過之世，小人有過差之行，須大德之人，防使无過。今九四雖體陽爻而不居其位，不防之責，責不在己，故得无咎。所以无其咎者，以其失位在下，不能為過厚之行，故得遇於无咎之宜，故曰「无咎，弗過遇之」也。既能无為自守，則无咎，有往則危厲，故曰往厲。不交於物，物亦不與，无援之助，故危則必自戒慎而已，无所告救，故曰「必戒」。以斯而處於群小之中，未足委任，不可用之以長行其正也，故曰「勿用永貞」也。"
          },
          {
            "type": "句",
            "value": "《象》曰「位不當」者，釋所以弗過而遇，得免於咎者，以其位不當故也。「終不可長」者，自身有危，无所告救，豈可任之長，以為正也。"
          },
          {
            "type": "句",
            "value": "○注「夫宴酖毒不可懷也」。○正義曰：此《春秋》狄伐邢，管仲勸齊侯救邢，為此辭，言宴安不救邢，即酖鳥之毒，不可懷而安之也。"
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：密雲不雨，已上也。",
            "children": [
              {
                "type": "释文",
                "text": "已上也，並如字。上又時掌反，鄭作尚。"
              },
              {
                "type": "集解",
                "list": [
                  {
                    "text": "鄭康成曰：尚，庶幾也。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：密雲不雨，已上也。",
            "children": [
              {
                "type": "注",
                "text": "陽已上，故止也。"
              }
            ]
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：密雲不雨，已上也。",
            "children": [
              {
                "type": "注",
                "text": "陽降陰升，合則和而成雨，陰已在上，雲雖密，豈能成雨乎，陰過不能成大之義也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：密雲不雨，已上也。",
            "children": [
              {
                "type": "注",
                "text": "已上，太高也。"
              }
            ]
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：密雲不雨，已上也。",
            "children": [
              {
                "type": "注",
                "text": "陽已上，故止也。"
              }
            ]
          },
          {
            "type": "句",
            "value": "疏　○正義曰：「密雲不雨，自我西郊」者，小過者，小者過於大也。六得五位，是小過於大，陰之盛也。陰盛於上，而艮止之，九三陽止於下，是陰陽不交，雖復至盛，密雲至于西郊，而不能為雨也。施之於人，是柔得過而處尊，未能行其恩施，廣其風化也，故曰「密雲不雨，自我西郊」也。「公弋取彼在穴」者，公者臣之極，五極陰盛，故稱公也。小過之時，為過猶小，而難未大作，猶在隱伏。以小過之才，治小過之失，能獲小過在隱伏者，有如公之弋獵，取得在穴隱伏之獸也。故曰「公弋取彼在穴」也。"
          },
          {
            "type": "句",
            "value": "《象》曰「已上」者，釋所以「密雲不雨」也。以艮之陽爻，已上於一卦之上而成止，故不上交而為雨也。"
          },
          {
            "type": "句",
            "value": "○注「除過」至「能雨也」。○正義曰：雨者，以喻德之惠化也。除過差之道，在於文德，懷之，使其自服，弋而取之，是尚威武，尚威武即「密雲不雨」之義也。"
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：弗遇過之，已亢也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：弗遇過之，已亢也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：弗遇過之，已亢也。",
            "children": [
              {
                "type": "注",
                "text": "居過之終，弗遇於理而過之。過已亢極，其凶宜也。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：弗遇過之，已亢也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：弗遇過之，已亢也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「弗遇過之，飛鳥離之，凶，是謂災眚」者，上六處小過之極，是小人之過，遂至上極，過而不知限，至于亢者也。過至於亢，无所復遇，故曰「弗遇過之」也。以小人之身，過而弗遇，必遭羅網，其猶飛鳥，飛而无託，必離矰繳，故曰「飛鳥離之凶」也。過亢離凶，是謂自災而致眚，復何言哉！故曰「是謂災眚」也。"
                  }
                ]
              }
            ]
          },
          {
            "type": "句",
            "value": "《象》曰「已亢」者，釋所以「弗遇過之」，以其已在亢極之地故也。"
          }
        ]
      }
    }
  ],
  "guazhu": [
    [
      {
        "type": "注",
        "text": "小過，《序卦》: 有其信者必行之，故受之以小過。 人之所信則必行，行則過也，小過所以繼中孚也。 為卦山上有雷，雷震於高，其聲過常，故為小過。又陰居尊位，陽失位而不中，小者過其常也， 蓋為小者過，又為小事過，又為過之小。"
      }
    ]
  ]
}