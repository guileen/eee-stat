{
  "name": "既濟",
  "down": "離",
  "up": "坎",
  "guaci": {
    "jijie": [
      {
        "type": "句",
        "value": "既濟，亨小，利貞。",
        "children": [
          {
            "type": "释文",
            "text": "亨小絕句，以小連利貞者非。"
          },
          {
            "type": "集解",
            "list": [
              {
                "text": " 鄭康成曰：既，已也，盡也。濟，度也。",
                "book": "［釋文］"
              }
            ]
          }
        ]
      },
      {
        "type": "句",
        "value": "初吉， 終亂。"
      }
    ],
    "wangzhu": [
      {
        "type": "句",
        "value": "既濟，亨小，利貞。初吉終亂。"
      }
    ],
    "ycz": [
      {
        "type": "句",
        "value": "既濟，亨小，利貞。初吉，終亂。",
        "children": [
          {
            "type": "注",
            "text": "既濟之時，大者既已亨矣，小者尚有亨也。雖既濟之時，不能无小，未亨也。小字在下，語當然也。若言小亨，則為亨之小也。利貞，處既濟之時，利在貞固，以守之也。初吉，方濟之時也。終亂，濟極則反也。"
          }
        ]
      }
    ],
    "zx": [
      {
        "type": "句",
        "value": "既濟，亨小，利貞。初吉，終亂。",
        "children": [
          {
            "type": "注",
            "text": "既濟，事之既成也。為卦水火相交，各得其用，六爻之位，各得其正，故為既濟。亨小，當為小亨，大抵此卦及六爻占辭，皆有警戒之意，時當然也。"
          }
        ]
      }
    ],
    "zhengyi": [
      {
        "type": "句",
        "value": "既濟，亨小，利貞，初吉終亂。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：「既濟，亨小，利貞，初吉終亂」者，濟者，濟渡之名；既者，皆盡之稱。萬事皆濟，故以既濟為名。既萬事皆濟，若小者不通，則有所未濟，故曰「既濟，亨小」也。小者尚亨，何況於大？則大小剛柔，各當其位，皆得其所。當此之時，非正不利，故曰利貞也。但人皆不能居安思危，慎終如始，故戒以今日。既濟之初，雖皆獲吉，若不進德脩業至於終極，則危亂及之，故曰初吉終亂也。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：既濟亨，小者亨也。"
        },
        {
          "type": "句",
          "value": "利貞，剛柔正而位當也。"
        },
        {
          "type": "句",
          "value": "初吉，柔得中也。"
        },
        {
          "type": "句",
          "value": "終止則亂，其道窮也。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：既濟亨，小者亨也。",
          "children": [
            {
              "type": "注",
              "text": "既濟者，以皆濟為義者也。小者不遺，乃為皆濟，故舉小者以明既濟也。"
            }
          ]
        },
        {
          "type": "句",
          "value": "利貞，剛柔正而位當也。",
          "children": [
            {
              "type": "注",
              "text": "剛柔正而位當，則邪不可以行矣，故唯正乃利貞也。"
            }
          ]
        },
        {
          "type": "句",
          "value": "初吉，柔得中也。終止則亂，其道窮也。",
          "children": [
            {
              "type": "注",
              "text": "柔得中，則小者亨也。柔不得中，則小者未亨。小者未亨，雖剛得正，則為未既濟也。故既濟之要，在柔得中也。以既濟為安者，道極無進，終唯有亂，故曰初吉終亂。終亂不為自亂，由止故亂，故曰終止則亂也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：既濟亨小者，亨也。利貞，剛柔正而位當也。",
          "children": [
            {
              "type": "注",
              "text": "既濟之時，大者固已亨矣，唯有小者亨也，時既濟矣。固宜貞固以守之。 卦才剛柔正當其位，當位者，其常也，乃正固之義，利於如是之貞也。 陰陽各得正位，所以為既濟也。"
            }
          ]
        },
        {
          "type": "句",
          "value": "初吉，柔得中也， ",
          "children": [
            {
              "type": "注",
              "text": "二以柔順文明而得中，故能成既濟之功。二居下體，方濟之初也，而又善處，是以吉也。"
            }
          ]
        },
        {
          "type": "句",
          "value": "終止則亂，其道窮也。",
          "children": [
            {
              "type": "注",
              "text": "天下之事，不進則退，无一定之理。濟之終，不進而止矣，无常止也。衰亂至矣，蓋其道已窮極也。九五之才，非不善也，時極道窮，理當必變也。聖人至此，奈何曰：唯聖人，為能通其變於未窮，不使至於極也，堯舜是也。故有終，而无亂。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：既濟，亨，小者亨也。",
          "children": [
            {
              "type": "注",
              "text": "濟下疑脫小字。"
            }
          ]
        },
        {
          "type": "句",
          "value": "利貞，剛柔正而位當也。",
          "children": [
            {
              "type": "注",
              "text": "以卦體言。"
            }
          ]
        },
        {
          "type": "句",
          "value": "初吉，柔得中也。",
          "children": [
            {
              "type": "注",
              "text": "指六二。"
            }
          ]
        },
        {
          "type": "句",
          "value": "終止則亂，其道窮也。"
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：既濟，亨，小者亨也。",
          "children": [
            {
              "type": "注",
              "text": "既濟者，以皆濟為義者也。小者不遺，乃為皆濟，故舉小者，以明既濟也。"
            }
          ]
        },
        {
          "type": "句",
          "value": "利貞，剛柔正而位當也。",
          "children": [
            {
              "type": "注",
              "text": "剛柔正而位當，則邪不可以行矣，故唯正乃利貞也。"
            }
          ]
        },
        {
          "type": "句",
          "value": "初吉，柔得中也。終止則亂，其道窮也。",
          "children": [
            {
              "type": "注",
              "text": "柔得中，則小者亨也。柔不得中，則小者未亨。小者未亨，雖剛得正，則為未既濟也。故既濟之要，在柔得中也。以既濟為安者*，道極無進，終唯有亂，故曰「初吉終亂。」終亂不為自亂，由止故亂，故曰「終止則亂」也。"
            }
          ]
        },
        {
          "type": "句",
          "value": "*安或作象。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「既濟，亨，小者亨也」者，此釋卦名德，既濟之亨，必小者皆亨也，但舉小者，則大者可知，所以為既濟也。具足為文，當更有一「小」字，但既疊《經》文，略足以見，故從省也。"
                },
                {
                  "type": "句",
                  "value": "「利貞，剛柔正而位當也」者，此就二、三、四、五並皆得正，以釋利貞也。剛柔皆正，則邪不可行，故惟正乃利貞也。"
                },
                {
                  "type": "句",
                  "value": "「初吉，柔得中」者，此就六二以柔居中，釋初吉也。以柔小尚得其中，則剛大之理，皆獲其濟。物无不濟，所以為吉，故曰初吉也。終止則亂，其道窮者，此正釋戒。若能進脩不止，則既濟无終。既濟終亂，由止故亂。終止而亂，則既濟之道窮矣，故曰「終止則亂，其道窮」也。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，曳其輪，濡其尾，无咎。"
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初九，曳其輪，濡其尾，无咎。",
            "children": [
              {
                "type": "注",
                "text": "最處既濟之初，始濟者也。始濟未涉於燥，故輪曳而尾濡也。雖未造易，心无顧戀，志棄難者也。其於義也，无所咎矣。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九，曳其輪，濡其尾，无咎。",
            "children": [
              {
                "type": "注",
                "text": "初以陽居下，上應於四，又火體其進之志銳也。然時既濟矣，進不已則及於悔咎，故曳其輪，濡其尾，乃得无咎。 輪所以行，倒曳之使不進也。獸之涉水，必揭其尾，濡其尾，則不能濟。方既濟之初，能止其進，乃得无咎。不知已，則至於咎也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，曳其輪，濡其尾，无咎。",
            "children": [
              {
                "type": "注",
                "text": "曳，以制反。濡，音如。輪在下，尾在後，初之象也。曳輪則車不前，濡尾則狐不濟。既濟之初，謹戒如是，无咎之道。占者如是，則无咎矣。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，曳其輪，濡其尾，无咎。",
            "children": [
              {
                "type": "注",
                "text": "最處既濟之初，始濟者也。始濟未涉於燥，故輪曳而尾濡也。雖未造易，心无顧戀，志棄難者也。其於義也，无所咎矣。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，婦喪其茀，勿逐，七日得。",
            "children": [
              {
                "type": "释文",
                "text": "其茀，方拂反，首飾也，子夏作髴，荀作紱，董作髢。"
              },
              {
                "type": "集解",
                "list": [
                  {
                    "text": "馬融曰：茀，首飾也。",
                    "book": "［釋文］"
                  },
                  {
                    "text": "　鄭康成曰：茀，車蔽也。　干寶曰：茀，馬髴也。",
                    "book": "［并同］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，婦喪其茀，勿逐，七日得。",
            "children": [
              {
                "type": "注",
                "text": "居中履正，處文明之盛，而應乎五，陰之光盛者也。然居初三之間，而近不相得，上不承三，下不比初。夫以光盛之陰，處於二陽之間，近而不相得，能无見侵乎？故曰喪其茀也。稱婦者，以明自有夫而它人侵之也。茀，首飾也。夫以中道執乎貞正，而見侵者，眾之所助也。處既濟之時，不容邪道者也。時既明峻，眾又助之，竊之者逃竄而莫之歸矣。量斯勢也，不過七日，不須己逐，而自得也。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二，婦喪其茀*，勿逐，七日得。",
            "children": [
              {
                "type": "注",
                "text": "二以文明中正之德，上應九五剛陽中正之君，宜得行其志也。然五既得尊位，時已既濟，无復進，而有為矣。 則於在下賢才，豈有求用之意，故二不得遂其行也。自古既濟而能用人者鮮矣，以唐太宗之用言，尚怠於終，況其下者乎。於斯時也，則剛中反為中滿，坎離乃為相戾矣。人能識時知變，則可以言易矣。二，陰也，故以婦言。 茀，婦人出門以自蔽者也。喪其茀，則不可行矣。二不為五之求用，則不得行，如婦之喪茀也。然中正之道，豈可廢也，時過則行矣。逐者，從物也。從物，則失其素守，故戒勿逐。自守不失，則七日當復得也。卦有六位，七則變矣。七日得，謂時變也。雖不為上所用，中正之道无終廢之理，不得行於今，必行於異時也。聖人之勸戒深矣。"
              },
              {
                "type": "注",
                "text": "註* 茀ㄈㄨˊ古代婦女乘車不露于世，車之前後設障以自隱蔽"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，婦喪其茀，勿逐，七日得。",
            "children": [
              {
                "type": "注",
                "text": "喪，息浪反。茀，力佛反。二以文明中正之德，上應九五剛陽中正之君，宜得行其志。而九五居既濟之時，不能下賢以行其道，故二有婦喪其茀之象。茀，婦車之蔽，言失其所以行也。然中正之道，不可終廢，時過則行矣。故又有勿逐而自得之戒。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，婦喪其茀，勿逐，七日得。",
            "children": [
              {
                "type": "注",
                "text": "居中履正，處文明之盛，而應乎五，陰之光盛者也。然居初、三之間，而近不相得，上不承三，下不比初。夫以光盛之陰，處於二陽之間，近而不相得，能无見侵乎？故曰「喪其茀」也。稱婦者，以明自有夫，而它人侵之也。茀，首飾也。夫以中道執乎貞正，而見侵者，眾之所助也。處既濟之時，不容邪道者也。時既明峻，眾又助之，竊之者逃竄而莫之歸矣。量斯勢也，不過七日，不須己逐，而自得也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "九三，高宗伐鬼方，三年克之，小人勿用。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "九三，高宗伐鬼方，三年克之，小人勿用。",
            "children": [
              {
                "type": "注",
                "text": "注云：處既濟之時，居文明之終，履得其位，是居衰末而能濟者，故伐鬼方三年乃克也*。君子處之，故能興也，小人居之，遂喪邦也。"
              }
            ]
          },
          {
            "type": "句",
            "value": "*「故伐鬼方三年乃克」或作「故高宗伐鬼方三年乃克」。"
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "九三，高宗伐鬼方，三年克之，小人勿用。",
            "children": [
              {
                "type": "注",
                "text": "九三當既濟之時，以剛居剛，用剛之至也。既濟而用剛如是，乃高宗伐鬼方之事，高宗必商之高宗。天下之事，既濟之事，既濟而遠伐暴亂也。威武可及而以救民為心，乃王者之事也。唯聖賢之君，則可若騁威武，忿不服貪土地，則殘民肆欲也。故戒不可用小人。小人為之，則以貪忿私意也。非貪忿，則莫可為也。三年克之，見其勞憊之甚。聖人因九三當既濟而用剛，發此義以示人為法為戒，豈淺見所能及也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "九三，高宗伐鬼方，三年克之，小人勿用。",
            "children": [
              {
                "type": "注",
                "text": "既濟之時，以剛居剛，高宗伐鬼方之象也。三年克之，言其久而後克，戒占者不可輕動之意。小人勿用，占法與《師》上六同。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "九三，高宗伐鬼方，三年克之，小人勿用。",
            "children": [
              {
                "type": "注",
                "text": "處既濟之時，居文明之終，履得其位，是居衰末而能濟者，故伐鬼方三年乃克也*。君子處之，故能興也，小人居之，遂喪邦也。"
              }
            ]
          },
          {
            "type": "句",
            "value": "*「故伐鬼方三年乃克」或作「故高宗伐鬼方三年乃克」。"
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，繻有衣袽，終日戒。",
            "children": [
              {
                "type": "释文",
                "text": "繻，而朱反，子夏作，王廙同。袽，女居反，王肅音如，《說文》作絮，子夏作茹，京作絮。按：繻《說文》一引作需，一引作繻。袽《說文》引作絮。"
              },
              {
                "type": "集解",
                "list": [
                  {
                    "text": "鄭康成曰：繻音須。　王肅同。",
                    "book": "［釋文］"
                  },
                  {
                    "text": "　薛虞曰：，古文作繻。",
                    "book": "［同］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，繻有衣袽，終日戒。",
            "children": [
              {
                "type": "注",
                "text": "繻宜曰濡。衣袽，所以塞舟漏也。履得其正，而近不與三五相得。夫有隙之棄舟而得濟者，有衣袽也。鄰於不親而得全者，終日戒也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四，繻*有衣袽*，終日戒。",
            "children": [
              {
                "type": "注",
                "text": "四在濟卦而水體，故取舟為義。四近君之位，當其任者也。當既濟之時，以防患慮變為急。繻當作濡，謂滲漏也。舟有罅*漏，則塞以衣袽，有衣袽以備濡漏。又終日戒懼，不怠慮患，當如是也。不言吉，方免於患也。既濟之時，免患則足矣。豈復有加也。"
              },
              {
                "type": "注",
                "text": "註* 繻：ㄒㄩ 細密的絲織品"
              },
              {
                "type": "注",
                "text": "註* 袽：ㄖㄨˊ破爛的衣服或破舊的棉絮"
              },
              {
                "type": "注",
                "text": "註*罅：ㄒ一ㄚˋ裂縫"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，繻有衣袽，終日戒。",
            "children": [
              {
                "type": "注",
                "text": "繻，而朱反。袽，女居反。既濟之時，以柔居柔，能預備而戒懼者也，故其象如此。程子曰：「繻，當作濡。衣袽，所以塞舟之罅漏。」"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，繻有衣袽，終日戒。",
            "children": [
              {
                "type": "注",
                "text": "繻宜曰濡，衣袽所以塞舟漏也。履得其正，而近不與三、五相得。夫有隙之棄舟，而得濟者，有衣袽也。鄰於不親，而得全者，終日戒也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "九五，東鄰殺牛，不如西鄰之禴祭，實受其福。",
            "children": [
              {
                "type": "集解",
                "list": [
                  {
                    "text": " 鄭康成曰：互體為坎，又互體為離，離為日，坎為月，日出東方，東鄰象。月出西方，西鄰象。",
                    "book": "［禮記疏］"
                  },
                  {
                    "text": "　又曰：禴，夏祭之名。",
                    "book": "［王氏］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "九五，東鄰殺牛，不如西鄰之禴祭，實受其福。",
            "children": [
              {
                "type": "注",
                "text": "牛，祭之盛者也。禴，祭之薄者也。居既濟之時，而處尊位，物皆濟矣。將何為焉？其所務者，祭祀而已。祭祀之盛，莫盛脩德，故沼沚之毛，蘋蘩之菜，可羞於鬼神。故黍稷非馨，明德惟馨。是以東鄰殺牛，不如西鄰之禴祭，實受其福也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "九五，東鄰殺牛，不如西鄰之禴*祭，實受其福。",
            "children": [
              {
                "type": "注",
                "text": "五中實，孚也。二虛中，誠也，故皆取祭祀為義。東鄰，陽也，謂五。西鄰陰也，謂二。殺牛，盛祭也。禴，薄祭也。盛不如薄者，時不同也。二五皆有孚誠中正之德，二在濟下，尚有進也，故受福；五 處濟極，无所進矣，以至誠中正守之，茍未至於反耳。理无極，而終不反者也。巳至於極，雖善處无如之何矣，故爻象唯言其時也。"
              },
              {
                "type": "注",
                "text": "註* 禴：ㄩㄝˋ"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "九五，東鄰殺牛，不如西鄰之禴祭，實受其福。",
            "children": [
              {
                "type": "注",
                "text": "東陽西陰，言九五居尊，而時已過，不如六二之在下而始得時也。又當文王與紂之事，故其象占如此。《彖辭》初吉終亂，亦此意也。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "九五，東鄰殺牛，不如西鄰之禴祭，實受其福。",
            "children": [
              {
                "type": "注",
                "text": "牛，祭之盛者也。禴，祭之薄者也。居既濟之時，而處尊位，物皆濟矣，將何為焉？其所務者，祭祀而已。祭祀之盛，莫盛脩德，故沼沚之毛，蘋蘩之菜，可羞於鬼神，故黍稷非馨，明德惟馨，是以「東鄰殺牛，不如西鄰之禴祭，實受其福」也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六，濡其首，厲。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，濡其首，厲。",
            "children": [
              {
                "type": "注",
                "text": "處既濟之極，既濟道窮，則之於未濟，則首先犯焉。過進不已*，則遇於難，故濡其首也。將沒不久，危莫先焉。"
              }
            ]
          },
          {
            "type": "句",
            "value": "*「過進不已」或作「過而不已」。"
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六，濡其首，厲。",
            "children": [
              {
                "type": "注",
                "text": "既濟之極，固不安而為危也。又陰柔處之，而在險體之上，坎為水，濟亦取水義，故言其窮，至於濡首，危可知也。既濟之終，而小人處之，其敗壞可立而待也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，濡其首，厲。",
            "children": [
              {
                "type": "注",
                "text": "既濟之極，險體之上，而以陰柔處之，為狐涉水而濡其首之象。占者不戒，危之道也。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，濡其首，厲。",
            "children": [
              {
                "type": "注",
                "text": "處既濟之極，既濟道窮，則之於未濟，之於未濟，則首先犯焉。過進不已*，則遇於難，故濡其首也。將沒不久，危莫先焉。"
              }
            ]
          },
          {
            "type": "句",
            "value": "*「過進不已」或作「過而不已」。"
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：水在火上，既濟。君子以思患而豫防之。"
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：水在火上，既濟，君子以思患而豫防之。",
          "children": [
            {
              "type": "注",
              "text": "存不忘亡，既濟不忘未濟也。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：水在火上，既濟，君子以思患而豫防之。",
          "children": [
            {
              "type": "注",
              "text": "水火既交，各得其用，為既濟。時當既濟，唯慮患害之生，故思而豫防，使不至於患也。自古天下既濟而致禍亂者，蓋不能思患，而豫防也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：水在火上，既濟，君子以思患而預防之。"
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：水在火上，既濟，君子以思患而豫防之。",
          "children": [
            {
              "type": "注",
              "text": "存不忘亡，既濟不忘未濟也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「水在火上，既濟，君子以思患而豫防之」者，水在火上，炊爨之象，飲食以之而成，性命以之而濟，故曰「水在火上，既濟」也。但既濟之道，初吉終亂，故君子思其後患，而豫防之。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：曳其輪，義无咎也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：曳其輪，義无咎也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：曳其輪，義无咎也。",
            "children": [
              {
                "type": "注",
                "text": "既濟之初而能止其進，則不至於極，其義自无咎也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：曳其輪，義无咎也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：曳其輪，義无咎也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「曳其輪，濡其尾，无咎」者，初九處既濟之初，體剛居下，是始欲濟渡也。始濟未涉於燥，故輪曳而尾濡，故云「曳其輪，濡其尾」也。但志在棄難，雖復曳輪濡尾，其義不有咎，故云无咎。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：七日得，以中道也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：七日得，以中道也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：七日得，以中道也。",
            "children": [
              {
                "type": "注",
                "text": "中正之道，雖不為時所用，然无終不行之理。故喪茀七日，當復得，謂自守其中，異時必行也，不失其中，則正矣。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：七日得，以中道也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：七日得，以中道也。"
          },
          {
            "type": "句",
            "value": "疏　○正義曰：「婦喪其茀，勿逐，七日得」者，茀者，婦人之首飾也。六二居中履正，處文明之盛，而應乎五，陰之光盛者也，然居初、三之間，而近不相得。夫以光盛之陰，處於二陽之間，近而不相得，能无見侵乎？故曰「婦喪其茀」。稱婦者，以明自有夫，而他人侵之也。夫以中道執乎貞正，而見侵者，物之所助也。處既濟之時，不容邪道者也。時既明峻，眾又助之，竊之者逃竄而莫之歸矣。量斯勢也，不過七日，不須己逐而自得，故曰「勿逐，七日得」。"
          },
          {
            "type": "句",
            "value": "《象》曰「以中道」者，釋不須追逐而自得者，以執守中道故也。"
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：三年克之，憊也。",
            "children": [
              {
                "type": "释文",
                "text": "憊，陸作備。"
              },
              {
                "type": "集解",
                "list": [
                  {
                    "text": "鄭康成曰：憊，劣弱也。",
                    "book": "［釋文］"
                  },
                  {
                    "text": "　陸績曰：備當為憊。憊，劣弱也。",
                    "book": "［同］"
                  }
                ]
              }
            ]
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：三年克之，憊也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：三年克之，憊也。",
            "children": [
              {
                "type": "注",
                "text": "言憊以見其事之至難，在高宗為之則可，无高宗之心，則貪忿以殃民。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：三年克之，憊也。",
            "children": [
              {
                "type": "注",
                "text": "憊，蒲拜反。"
              }
            ]
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：三年克之，憊也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「高宗伐鬼方，三年克之」者，高宗者，殷王武丁之號也，九三處既濟之時，居文明之終，履得其位，是居衰末，而能濟者也。高宗伐鬼方，以中興殷道，事同此爻，故取譬焉。高宗德實文明，而勢甚衰憊，不能即勝，三年乃克，故曰「高宗伐鬼方，三年克之」也。「小人勿用」者，勢既衰弱，君子處之，能建功立德，故興而復之，小人居之，日就危亂，必喪邦也，故曰「小人勿用」。"
                  }
                ]
              }
            ]
          },
          {
            "type": "句",
            "value": "《象》曰「憊也」者，以衰憊之故，故三年乃克之。"
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：終日戒，有所疑也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：終日戒，有所疑也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：終日戒，有所疑也。",
            "children": [
              {
                "type": "注",
                "text": "終日戒懼，常疑患之將至也。處既濟之時，當畏慎如是也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：終日戒，有所疑也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：終日戒，有所疑也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「繻有衣袽，終日戒」者，王注云「繻，宜曰濡，衣袽，所以塞舟漏」者也。六四處既濟之時，履得其位，而近不與三五相得，如在舟而漏矣。而舟漏則濡濕，所以得濟者，有衣袽也。鄰於不親，而得全者，終日戒也，故曰「繻有衣袽，終日戒」也。"
                  },
                  {
                    "type": "句",
                    "value": "《象》曰「有所疑」者，釋所以「終日戒」，以不與三、五相得，懼其侵克，有所疑故也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：東鄰殺牛，不如西鄰之時也。實受其福，吉大來也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：東鄰殺牛，不如西鄰之時也；",
            "children": [
              {
                "type": "注",
                "text": "在於合時，不在於豐也。"
              }
            ]
          },
          {
            "type": "句",
            "value": "實受其福，吉大來也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：東鄰殺牛，不如西鄰之時也，實受其福，吉大來也。",
            "children": [
              {
                "type": "注",
                "text": "五之才德非不善，不如二之時也。二在下，有進之時，故中正而孚，則其吉大來，所謂受福也。吉大來者，在既濟之時，為大來也。亨小，初吉是也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：東鄰殺牛，不如西鄰之時也。實受其福，吉大來也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：東鄰殺牛，不如西鄰之時也。",
            "children": [
              {
                "type": "注",
                "text": "在於合時，不在於豐也。"
              }
            ]
          },
          {
            "type": "句",
            "value": "實受其福，吉大來也。"
          },
          {
            "type": "句",
            "value": "疏　○正義曰：牛，祭之盛者也。禴，殷春祭之名，祭之薄者也。九五居既濟之時，而處尊位，物既濟矣，將何為焉？其所務者，祭祀而已。祭祀之盛，莫盛脩德。九五履正居中，動不為妄，脩德者也。苟能脩德，雖薄可饗。假有東鄰不能脩德，雖復殺牛至盛，不為鬼神歆饗；不如我西鄰禴祭雖薄，能脩其德，故神明降福，故曰「東鄰殺牛，不如西鄰之禴祭，實受其福」也。"
          },
          {
            "type": "句",
            "value": "《象》曰「不如西鄰之時」者，神明饗德，能脩德致敬，合於祭祀之時，雖薄降福，故曰時也。「吉大來」者，非惟當身，福流後世。"
          },
          {
            "type": "句",
            "value": "○注「沼沚之毛，蘋蘩之菜，可羞於鬼神」。○正義曰：並略《左傳》之文也。"
          },
          {
            "type": "句",
            "value": "○注「在於合時」。○正義曰：《詩》云：「威儀孔時」。言周王廟中，群臣助祭，並皆威儀肅敬，甚得其時。此合時之義，亦當如彼也。"
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：濡其首厲，何可久也。"
          },
          {
            "type": "句",
            "value": "荀爽曰：居上濡五，處高居盛，必當復危，故何可久也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：濡其首厲，何可久也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：濡其首，厲，何可久也。",
            "children": [
              {
                "type": "注",
                "text": "既濟之窮，危至於濡首，其能長久乎！"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：濡其首，厲，何可久也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：濡其首厲，何可久也？",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「濡其首，厲」者，上六處既濟之極，則反於未濟。若反於未濟，則首先犯焉。若進而不已，必遇於難，故濡其首也。既被濡首，將沒不久，危莫先焉，故曰「濡其首，厲」也。"
                  }
                ]
              }
            ]
          },
          {
            "type": "句",
            "value": "《象》曰「何可久」者，首既被濡，身將陷沒，何可久長者也。"
          }
        ]
      }
    }
  ],
  "guazhu": [
    [
      {
        "type": "注",
        "text": "既濟，《序卦》：有過物者必濟，故受之以既濟。能過於物，必可以濟，故小過之後，受之以既濟也。為卦水在火上，水火相交，則為用矣。各當其用，故為既濟。天下萬事，已濟之時也。"
      }
    ]
  ]
}