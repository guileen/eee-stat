{
  "name": "未濟",
  "down": "坎",
  "up": "離",
  "guaci": {
    "jijie": [
      {
        "type": "句",
        "value": "未濟，亨。小狐汔濟，",
        "children": [
          {
            "type": "释文",
            "text": "狐，徐音胡。"
          },
          {
            "type": "集解",
            "list": [
              {
                "text": " 鄭康成曰：汔，幾也。",
                "book": "［釋文］"
              }
            ]
          }
        ]
      },
      {
        "type": "句",
        "value": "濡其尾，无攸利。"
      }
    ],
    "wangzhu": [
      {
        "type": "句",
        "value": "未濟，亨，小狐汔濟，濡其尾，无攸利。"
      }
    ],
    "ycz": [
      {
        "type": "句",
        "value": "未濟，亨。小狐汔*濟，濡其尾，无攸利。",
        "children": [
          {
            "type": "注",
            "text": "未濟之時，有亨之理。而卦才，復有致亨之道，唯在慎處。狐能度水，濡尾則不能濟。其老者多疑畏，故履冰而聽，懼其陷也。小者則未能畏慎，故勇於濟，汔當為仡，壯勇之狀。書曰：仡仡勇。夫小狐，果於濟則濡其尾，而不能濟也。未濟之時，求濟之道，當至慎則能亨；若如小狐之果，則不能濟也。既不能濟，无所利矣。"
          },
          {
            "type": "注",
            "text": "註*汔:ㄑ一ˋ接近，幾乎"
          }
        ]
      }
    ],
    "zx": [
      {
        "type": "句",
        "value": "未濟，亨。小狐汔濟，濡其尾，无攸利。",
        "children": [
          {
            "type": "注",
            "text": "汔，許訖反。未濟，事未成之時也。水火不交，不相為用，卦之六爻，皆失其位，故為未濟。汔，幾也。幾濟而濡尾，猶未濟也。占者如此，何所利哉？"
          }
        ]
      }
    ],
    "zhengyi": [
      {
        "type": "句",
        "value": "未濟，亨，小狐汔濟，濡其尾，无攸利。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：「未濟，亨」者，未濟者未能濟渡之名也。未濟之時，小才居位，不能建功立德，拔難濟險。若能執柔用中，委任賢哲，則未濟有可濟之理，所以得通，故曰「未濟，亨」。「小狐汔濟，濡其尾，无攸利」者，汔者，將盡之名。小才不能濟難，事同小狐雖能渡水，而无餘力，必須水汔，方可涉川。未及登岸，而濡其尾，濟不免濡，豈有所利？故曰「小狐汔濟，濡其尾，无攸利」也。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：未濟亨，柔得中也。"
        },
        {
          "type": "句",
          "value": "小狐汔濟，未出中也。濡其尾，无攸利，不續終也。雖不當位，剛柔應也。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：未濟，亨，柔得中也。",
          "children": [
            {
              "type": "注",
              "text": "以柔處中，不違剛也。能納剛健，故得亨也。"
            }
          ]
        },
        {
          "type": "句",
          "value": "小狐汔濟，未出中也。",
          "children": [
            {
              "type": "注",
              "text": "小狐不能涉大川，須汔然後乃能濟。處未濟之時，必剛健拔難，然後乃能濟。汔乃能濟，未能出險之中。"
            }
          ]
        },
        {
          "type": "句",
          "value": "濡其尾，无攸利，不續終也。",
          "children": [
            {
              "type": "注",
              "text": "小狐雖能渡而无餘力，將濟而濡其尾，力竭於斯，不能續終，險難猶未足以濟也。濟未濟者，必有餘力也。"
            }
          ]
        },
        {
          "type": "句",
          "value": "雖不當位，剛柔應也。",
          "children": [
            {
              "type": "注",
              "text": "位不當，故未濟；剛柔應，故可濟。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：未濟亨，柔得中也； ",
          "children": [
            {
              "type": "注",
              "text": "以卦才言也。所以能亨者，以柔得中也。五以柔居尊位，居剛而應剛，得柔之中也，剛柔得中，處未濟之時，可以亨也。"
            }
          ]
        },
        {
          "type": "句",
          "value": "小狐汔濟，未出中也； ",
          "children": [
            {
              "type": "注",
              "text": "據二而言也。二以剛陽居險中，將濟者也。又上應於五，險非可安之地。五有當從之理，故果於濟如小狐也，既果於濟，故有濡尾之患，未能出於險中也。"
            }
          ]
        },
        {
          "type": "句",
          "value": "濡其尾，无攸利，不續終也， ",
          "children": [
            {
              "type": "注",
              "text": "其進銳者，其退速。始雖勇，於濟不能繼續，而終之无所往而利也。"
            }
          ]
        },
        {
          "type": "句",
          "value": "雖不當位，剛柔應也。",
          "children": [
            {
              "type": "注",
              "text": "雖陰陽不當位，然剛柔皆相應，當未濟而有與，若能重慎，則有可濟之理。二以汔濟，故濡尾也。卦之諸爻，皆不得位，故為未濟。雜卦云；未既，男之窮也。謂三陽皆失位也。斯義也，間之成都隱者。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：未濟，亨，柔得中也。",
          "children": [
            {
              "type": "注",
              "text": "指六五言。"
            }
          ]
        },
        {
          "type": "句",
          "value": "小狐汔濟，未出中也。濡其尾，无攸利，不續終也。雖不當位，剛柔應也。"
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：未濟，亨，柔得中也。",
          "children": [
            {
              "type": "注",
              "text": "以柔處中，不違剛也。能納剛健，故得亨也。"
            }
          ]
        },
        {
          "type": "句",
          "value": "小狐汔濟，未出中也。",
          "children": [
            {
              "type": "注",
              "text": "小狐不能涉大川，須汔然後乃能濟。處未濟之時，必剛健拔難，然後乃能濟，汔乃能濟，未能出險之中。"
            }
          ]
        },
        {
          "type": "句",
          "value": "濡其尾，无攸利，不續終也。",
          "children": [
            {
              "type": "注",
              "text": "小狐雖能渡而无餘力。將濟而濡其尾，力竭於斯，不能續終。險難猶未足以濟也。濟未濟者，必有餘力也。"
            }
          ]
        },
        {
          "type": "句",
          "value": "雖不當位，剛柔應也。",
          "children": [
            {
              "type": "注",
              "text": "位不當，故未濟。剛柔應，故可濟。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「未濟，亨，柔得中也」者，此就六五以柔居中，下應九二，釋未濟所以得亨，柔而得中，不違剛也。與二相應，納剛自輔，故於未濟之世，終得亨通也。"
                },
                {
                  "type": "句",
                  "value": "「小狐汔濟，未出中也」者，釋小狐涉川，所以必須水汔乃濟，以其力薄，未能出險之中故也。"
                }
              ]
            }
          ]
        },
        {
          "type": "句",
          "value": "「濡其尾，无攸利，不續終」者，濡尾力竭，不能相續而終至於登岸，所以无攸利也。"
        },
        {
          "type": "句",
          "value": "「雖不當位，剛柔應」者，重釋未濟之義，凡言未者，今日雖未濟，復有可濟之理。以其不當其位，故即時未濟；剛柔皆應，是得相拯，是有可濟之理。故稱未濟，不言不濟也。"
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初六，濡其尾，吝。"
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，濡其尾，吝。",
            "children": [
              {
                "type": "注",
                "text": "處未濟之初，最居險下，不可以濟者也。而欲之其應，進則溺身。未濟之始，始於既濟之上六也。濡其首猶不反，至於濡其尾，不知紀極者也。然以陰處下，非為進亢，遂其志者也。困則能反，故不曰凶。事在己量，而必困乃反，頑亦甚矣，故曰吝也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初六，濡其尾，吝。",
            "children": [
              {
                "type": "注",
                "text": "六以陰柔在下，處險而應四，處險則不安其居，有應則志行於上，然已既陰柔，而四非中正之才，不能援之以濟也。獸之濟水，必揭其尾，濡則不能濟。濡其尾，言不能濟也。不度其才力而進，終不能濟，可羞吝也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初六，濡其尾，吝。",
            "children": [
              {
                "type": "注",
                "text": "以陰居下，當未濟之初，未能自進，故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初六，濡其尾，吝。",
            "children": [
              {
                "type": "注",
                "text": "處未濟之初，最居險下，不可以濟者也。而欲之其應，進則溺身。未濟之始，始於既濟之上六也。濡其首猶不反，至于濡其尾，不知紀極者也。然以陰處下，非為進亢，遂其志者也。困則能反，故不曰凶。事在己量，而必困乃反，頑亦甚矣，故曰吝也。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，曳其輪，貞吉。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "九二，曳其輪，貞吉。",
            "children": [
              {
                "type": "注",
                "text": "體剛履中，而應於五，五體陰柔，應與而不自任者也。居未濟之時，處險難之中，體剛中之質，而見任與，拯救危難，經綸屯蹇者也。用健拯難，靖難*在正，而不違中，故曳其輪，貞吉也。"
              }
            ]
          },
          {
            "type": "句",
            "value": "*「靖難」或作「循難」。"
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二，曳其輪，貞吉。",
            "children": [
              {
                "type": "注",
                "text": "在他卦，九居二為居柔得中，无過剛之義也。於未濟，聖人深取卦象以為戒，明事上恭順之道。未濟者，君道艱難之時也。五以柔處君位，而二乃剛陽之才，而居相應之地，當用者也。剛有陵柔之義，水有勝火之象，方艱難之時，所賴者才臣耳。尤當盡恭順之道，故戒曳其輪，則得正而吉也。倒曳其輪，殺其勢，緩其進，戒用剛之過也。剛過則好犯上，而順不足。唐之郭子儀、李晟，當艱危未濟之時，能極其恭順，所以為得正，而能保其終吉也。於六五則言，其貞吉光輝，盡君道之善。於九二則戒其恭順，盡臣道之正，盡上下之道也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "九二，曳其輪，貞吉。",
            "children": [
              {
                "type": "注",
                "text": "以九二應六五，而居柔得中，為能自止而不進，得為下之正也。故其象占如此。"
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，曳其輪，貞吉。",
            "children": [
              {
                "type": "注",
                "text": "體剛履中，而應於五，五體陰柔，應與而不自任者也。居未濟之時，處險難之中，體剛中之質，而見任與，拯救危難，經綸屯蹇者也。用健拯難*，靖難*在正，而不違中，故「曳其輪，貞吉」也。"
              }
            ]
          },
          {
            "type": "句",
            "value": "*拯難原文誤作「施難」。"
          },
          {
            "type": "句",
            "value": "*「靖難」或作「循難」。"
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，未濟，征凶，利涉大川。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，未濟，征凶，利涉大川。",
            "children": [
              {
                "type": "注",
                "text": "以陰之質，失位居險，不能自濟者也。以不正之身，力不能自濟，而求進焉，喪其身也，故曰征凶也。二能拯難，而己比之，棄己委二。載二而行，溺可得乎？何憂未濟？故曰利涉大川。"
              }
            ]
          },
          {
            "type": "句",
            "value": " 《象》曰：未濟征凶，位不當也。"
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三，未濟，征凶，利涉大川。",
            "children": [
              {
                "type": "注",
                "text": "未濟，征凶，謂居險，无出險之用而行則凶也。必出險，而後可征。三以陰柔不中正之才而居險，不足以濟，未有可濟之道。出險之用而征，所以凶也。然未濟有可濟之道，險終有出險之理。上有剛陽之應，若能涉險而往從之，則濟矣。故利涉大川也。然三之陰柔，豈能出險而往，非時不可，才不能也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，未濟，征凶，利涉大川。",
            "children": [
              {
                "type": "注",
                "text": "陰柔不中正，居未濟之時，以征則凶，然以柔乘剛，將出乎坎，有利涉之象，故其占如此。蓋行者可以，水浮而不可以陸走也。或疑利字上當有不字。"
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，未濟，征凶，利涉大川。",
            "children": [
              {
                "type": "注",
                "text": "以陰之質，失位居險，不能自濟者也。以不正之身，力不能自濟，而求進焉，喪其身也。故曰征凶也。二能拯難，而己比之，棄己委二，載二而行，溺可得乎？何憂未濟，故曰利涉大川。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "九四，貞吉，悔亡。震用伐鬼方，三年有賞于大國。"
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "九四，貞吉，悔亡。震用伐鬼方，三年有賞于大國。",
            "children": [
              {
                "type": "注",
                "text": "處未濟之時，而出險難之上，居文明之初。體乎剛質，以近至尊，雖履非其位，志在乎正，則吉而悔亡矣。其志得行，靡禁其威，故曰震用伐鬼方也。伐鬼方者，興衰之征也，故每至興衰而取義焉。處文明之初，始出於難，其德未盛，故曰三年也。五居尊以柔，體乎文明之盛，不奪物功者也，故以大國賞之也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "九四，貞吉，悔亡，震用伐鬼方，三年有賞于大國。",
            "children": [
              {
                "type": "注",
                "text": "九四陽剛，居大臣之位。上有虛中明順之主，又已出於險，未濟已過中矣，有可濟之道也。濟天下之艱難，非剛健之才不能也。九雖陽而居四，故戒以貞固則吉而悔亡，不貞則不能濟，有悔者也。震，動之極也。古人之用力之甚者，伐鬼方也，故以為義。力勤而遠伐，至于三年，然後成功，而行大國之賞，必如是乃能濟也。濟天下之道，當貞固如是。四居柔，故設此戒。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "九四，貞吉，悔亡。震用伐鬼方，三年有賞于大國。",
            "children": [
              {
                "type": "注",
                "text": "以九居四，不正而有悔也。能勉而貞，則悔亡矣。然以不貞之資，欲勉而貞，非極其陽剛用力之久不能也。故為伐鬼方，三年而受賞之象。"
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "九四，貞吉，悔亡。震用伐鬼方，三年有賞于大國。",
            "children": [
              {
                "type": "注",
                "text": "處未濟之時，而出險難之上，居文明之初，體乎剛質，以近至尊。雖履非其位，志在乎正，則吉而悔亡矣。其志得行，靡禁其威，故曰「震用伐鬼方」也。「伐鬼方」者，興衰之征也。故每至興衰而取義焉。處文明之初，始出於難，其德未盛，故曰三年也。五居尊以柔，體乎文明之盛，不奪物功者也，故以大國賞之也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，貞吉，无悔。君子之光，有孚，吉。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，貞吉，无悔。君子之光，有孚吉。",
            "children": [
              {
                "type": "注",
                "text": "以柔居尊，處文明之盛，為未濟之主，故必正然後乃吉，吉乃得无悔也。夫以柔順文明之質，居於尊位，付與於能，而不自役，使武以文，御剛以柔，斯誠君子之光也。付物以能，而不疑也，物則竭力，功斯克矣，故曰有孚，吉。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五，貞吉无悔，君子之光，有孚，吉。",
            "children": [
              {
                "type": "注",
                "text": "五文明之主，居剛而應剛，其處得中，虛其心而陽為之輔。雖以柔居尊，處之至正至善，无不足也。既得貞正，故吉而无悔。貞其固，有非戒也。以此而濟，无不濟也。五文明之主，故稱其光。君子德輝之盛而功實，稱之有孚也。上云吉，以貞也。柔而能貞德之，吉也。下云吉，以功也，既光而有孚，時可濟也。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，貞吉，无悔。君子之光，有孚，吉。",
            "children": [
              {
                "type": "注",
                "text": "以六居五，亦非正也。然文明之主，居中應剛，虛心以求下之助，故得貞而吉，且无悔。又有光輝之盛，信實而不妄，吉而又吉也。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，貞吉，无悔。君子之光，有孚，吉。",
            "children": [
              {
                "type": "注",
                "text": "以柔居尊，處文明之盛，為未濟之主，故必正然後乃吉，吉乃得无悔也。夫以柔順文明之質，居於尊位，付與於能，而不自役，使武以文，御剛以柔，斯誠君子之光也。付物以能，而不疑也，物則竭力，功斯克矣，故曰「有孚，吉。」"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上九，有孚于飲酒，无咎。濡其首，有孚失是。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上九，有孚于飲酒，无咎。濡其首，有孚失是。",
            "children": [
              {
                "type": "注",
                "text": "未濟之極，則反於既濟。既濟之道，所任者當也。所任者當，則可信之无疑，而己逸焉。故曰有孚于飲酒，无咎也。以其能信於物，故得逸豫而不憂於事之廢。苟不憂於事之廢，而耽於樂之甚，則至于失節矣。由於有孚，失於是矣，故曰濡其首，有孚，失是也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九，有孚于飲酒，无咎。濡其首，有孚，失是。",
            "children": [
              {
                "type": "注",
                "text": "九以剛在上，剛之極也。居明之上，明之極也。剛極而能明，則不為躁而為決。明能燭理，剛能斷義，居未濟之極。非得濟之位，无可濟之理，則當樂天順命而已。若否終，則有傾時之變也。未濟則无極，而自濟之理，故止為未濟之極。至誠安於義命而自樂，則可无咎，飲酒自樂也。不樂其處，則忿躁損穫，入於凶咎矣。若從樂而耽肆，過禮至濡其首，亦非能安其處也。有孚，自信于中也。失，是失其宜也。如是則於有孚為失也。人之處患難，知其无可奈何而放意不反省，豈安於義命者哉。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上九，有孚于飲酒，无咎。濡其首，有孚失是。",
            "children": [
              {
                "type": "注",
                "text": "以剛明居未濟之極，時將可以有為，而自信自養以俟命，无咎之道也。若縱而不反，如狐之涉水而濡其首，則過於自信，而失其義矣。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，有孚于飲酒，无咎。濡其首，有孚失是。",
            "children": [
              {
                "type": "注",
                "text": "未濟之極，則反於既濟。既濟之道，所任者當也。所任者當，則可信之无疑，而己逸焉，故曰「有孚於飲酒，无咎」也。以其能信於物，故得逸豫而不憂於事之廢。苟不憂於事之廢，而耽於樂之甚，則至於失節矣。由於有孚，失於是矣，故曰「濡其首，有孚，失是」也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：火在水上，未濟。君子以慎，辨物居方。"
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：火在水上，未濟，君子以慎辨物居方。",
          "children": [
            {
              "type": "注",
              "text": "辨物居方，令物各當其所也。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：火在水上，未濟，君子以慎辨物居方。",
          "children": [
            {
              "type": "注",
              "text": "水火不交，不相濟為用，故為未濟。火在水上，非其處也。君子觀其處不當之象，以慎處於事物，辨其所當，各居其方，謂止於其所也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：火在水上，未濟，君子以慎辨物居方。",
          "children": [
            {
              "type": "注",
              "text": "水火異物，各居其所，故君子觀象而審辨之。"
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：火在水上，未濟，君子以慎辨物居方。",
          "children": [
            {
              "type": "注",
              "text": "辨物居方，令物各當其所也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「火在水上未濟」者，火在水上，不成烹飪，未能濟物。故曰「火在水上，未濟」。「君子以慎辨物居方」者，君子見未濟之時，剛柔失正，故用慎為德，辨別眾物，各居其方，使皆得安其所，所以濟也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：濡其尾，亦不知極也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：濡其尾，亦不知極也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：濡其尾，亦不知極也。",
            "children": [
              {
                "type": "注",
                "text": "不度其才力，而進至於濡尾，是不知之極也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：濡其尾，亦不知極也。",
            "children": [
              {
                "type": "注",
                "text": "極字未詳，考上下韻亦不叶，或恐是敬字，今且闕之。"
              }
            ]
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：濡其尾，亦不知極也。"
          },
          {
            "type": "句",
            "value": "疏　○正義曰：「濡其尾，吝」者，初六處未濟之初，最居險下，而欲上之其應，進則溺身，如小狐之渡川，濡其尾也。未濟之始，始於既濟之上六也。既濟上六，但云「濡其首」，言始入於難，未沒其身。此言「濡其尾」者，進不知極已沒其身也。然以陰處下，非為進亢，遂其志者也。困則能反，故不曰凶。不能豫昭事之幾萌，困而後反，頑亦甚矣，故曰吝也。"
          },
          {
            "type": "句",
            "value": "《象》曰「亦不知極」者，未濟之初，始於既濟之上六，濡首而不知，遂濡其尾，故曰不知極也。"
          },
          {
            "type": "句",
            "value": "○注「不知紀極」者。○正義曰：《春秋傳》曰「聚斂積實，不知紀極，謂之饕餮」，言无休已也。"
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：九二貞吉，中以行正也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：九二貞吉，中以行正也。",
            "children": [
              {
                "type": "注",
                "text": "位雖不正，中以行正也。"
              }
            ]
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：九二貞吉，中以行正也。",
            "children": [
              {
                "type": "注",
                "text": "九二得正而吉者，以曳輪而得中道，乃正也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：九二貞吉，中以行正也。",
            "children": [
              {
                "type": "注",
                "text": "九居二，本非正，以中故得正也。"
              }
            ]
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：九二貞吉，中以行正也。",
            "children": [
              {
                "type": "注",
                "text": "位雖不正，中以行正也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「曳其輪，貞吉」者，九二居未濟之時，處險難之內，體剛中之質，以應於五。五體陰柔，委任於二，令其濟難者也。經綸屯蹇，任重憂深，故曰曳其輪。「曳其輪」者，言其勞也。靖難在正，然後得吉，故曰「曳其輪，貞吉」也。"
                  }
                ]
              }
            ]
          },
          {
            "type": "句",
            "value": "《象》曰「中以行正」者，釋九二失位而稱貞吉者，位雖不正，以其居中，故能行正也。"
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：未濟征凶，位不當也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：未濟征凶，位不當也。",
            "children": [
              {
                "type": "注",
                "text": "三征則凶者，以位不當也。謂陰柔不中正，无濟險之才也。若能涉險以從應則利矣。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：未濟，征凶，位不當也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：未濟征凶，位不當也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「未濟征凶」者，六三以陰柔之質，失位居險，不能自濟者也。身既不能自濟，而欲自進求濟，必喪其身。故曰「未濟，征凶」也。「利涉大川」者，二能拯難，而己比之，若能棄己委二，則沒溺可免，故曰利涉大川。"
                  }
                ]
              }
            ]
          },
          {
            "type": "句",
            "value": "《象》曰「位不當」者，以不當其位，故有征則凶。"
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：貞吉悔亡，志行也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：貞吉悔亡，志行也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：貞吉悔亡，志行也。",
            "children": [
              {
                "type": "注",
                "text": "如四之才，與時合而加以貞固，則能行其志，吉而悔亡，鬼方之伐，貞之至也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：貞吉，悔亡，志行也。"
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：貞吉悔亡，志行也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：居未濟之時，履失其位，所以為悔。但出險難之外，居文明之初，以剛健之質，接近至尊，志行其正，正則貞吉而悔亡，故曰貞吉、悔亡。正志既行，靡禁其威，故震發威怒，用伐鬼方也。然處文明之初，始出於險，其德未盛，不能即勝，故曰三年也。五以順柔文明而居尊位，不奪物功。九四既克而還，必得百里大國之賞，故曰「有賞於大國」也。"
                  }
                ]
              }
            ]
          },
          {
            "type": "句",
            "value": "《象》曰「志行」者，釋九四失位而得貞吉悔亡者也。以其正志得行，而終吉故也。"
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：君子之光，其暉吉也。",
            "children": [
              {
                "type": "释文",
                "text": "暉字又作輝。"
              }
            ]
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：君子之光，其暉吉也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：君子之光，其暉吉也。",
            "children": [
              {
                "type": "注",
                "text": "光盛則有暉。暉，光之散也。君子積充而光盛，至于有暉善之至也，故重云吉。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：君子之光，其暉吉也。",
            "children": [
              {
                "type": "注",
                "text": "暉者，光之散也。"
              }
            ]
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：君子之光，其暉吉也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「貞吉，无悔」者，六五以柔居尊，處文明之盛，為未濟之主，故必正然後乃吉，吉乃得无悔，故曰「貞吉，无悔」也。「君子之光」者，以柔順文明之質，居於尊位，有應於二，是能付物以能，而不自役，有君子之光華矣，故曰「君子之光」也。「有孚，吉」者，付物以能而无疑焉，則物竭其誠，功斯克矣，故曰「有孚，吉」也。"
                  }
                ]
              }
            ]
          },
          {
            "type": "句",
            "value": "《象》曰「其暉吉」者，言君子之德，光暉著見，然後乃得吉也。"
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：飲酒濡首，亦不知節也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：飲酒濡首，亦不知節也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：飲酒濡首，亦不知節也。",
            "children": [
              {
                "type": "注",
                "text": "飲酒至於濡首，不知節之甚也。所以至如是，不能安義命也。能安，則不失其常矣。"
              },
              {
                "type": "注",
                "text": "伊川易傳卷四"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：飲酒濡首，亦不知節也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：飲酒濡首，亦不知節也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「有孚于飲酒，无咎」者，上九居未濟之極，則反於既濟。既濟之道，則所任者當也。所任者當，則信之无疑，故得自逸飲酒而已，故曰「有孚于飲酒，无咎」。「濡其首」者，既得自逸飲酒，而不知其節，則濡首之難，還復及之，故曰「濡其首」也。「有孚，失是」者，言所以濡首之難，及之者，良由信任得人，不憂事廢，故失於是矣。故曰「有孚，失是」也。"
                  }
                ]
              }
            ]
          },
          {
            "type": "句",
            "value": "《象》曰「亦不知節」者，釋飲酒所以致濡首之難，以其不知止節故也。"
          }
        ]
      }
    }
  ],
  "guazhu": [
    [
      {
        "type": "注",
        "text": "未濟，《序卦》：物不可窮也，故受之以未濟終焉。既濟矣，物之窮也。物窮而不變，則无不已之理。易者，變易而不窮也。故既濟之後，受以未濟而終焉。未濟，則未窮也。未窮，則有生生之義。為卦離上坎下，火在水上，不相為用，故為未濟。"
      }
    ]
  ]
}