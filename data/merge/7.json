{
  "name": "師",
  "down": "坎",
  "up": "坤",
  "guaci": {
    "jijie": [
      {
        "type": "句",
        "value": "師貞丈人，吉无咎。",
        "children": [
          {
            "type": "释文",
            "text": "師貞丈人絕句。"
          },
          {
            "type": "集解",
            "list": [
              {
                "text": "馬融曰：二千五百人為師。",
                "book": "［釋文］"
              },
              {
                "text": "　鄭康成曰：軍二千五百人為師。多以軍為名，次以師為名，少以旅為名。師者舉中之言。　又曰：丈之言長，能御衆，有正人之徳，以法度為人之長，吉而無咎，謂天子諸侯，主軍者。",
                "book": "［周禮疏］"
              },
              {
                "text": "　陸績曰：師為眾首，法長而行。",
                "book": "［口訣義］"
              }
            ]
          }
        ]
      }
    ],
    "wangzhu": [
      {
        "type": "句",
        "value": "師，貞，丈人吉，无咎。",
        "children": [
          {
            "type": "注",
            "text": "丈人，嚴莊之稱也。為師之正，丈人乃吉也。興役動眾，无功，罪也。故吉乃无咎也。"
          }
        ]
      }
    ],
    "ycz": [
      {
        "type": "句",
        "value": "師貞，丈人吉，无咎。",
        "children": [
          {
            "type": "注",
            "text": "師之道，以正為本，興師動眾以毒天下而不以正，民弗從也，强驅之耳。故師以貞為主，其動雖正也，帥之者，必丈人，則吉而无咎也。蓋有吉而有咎者，有无咎而不吉者，吉且无咎，乃盡善也。丈人者，尊嚴之稱。帥師總眾，非眾所尊信畏服，則安能得人心之從？故司馬穰苴擢自微賤，授之以眾，乃以眾心未服，請莊賈為將也。所謂丈人不必素居崇貴，但其才謀德業，眾所畏服則是也。如穰苴既誅莊賈，則眾心畏服，乃丈人矣。又如淮隂侯起於微賤，遂為大將，蓋其謀為有以使人尊畏也。"
          }
        ]
      }
    ],
    "zx": [
      {
        "type": "句",
        "value": " 師，貞，丈人吉，无咎。 ",
        "children": [
          {
            "type": "注",
            "text": "師，兵眾也。下坎上坤，坎險坤順，坎水坤地。古者寓兵於農，伏至險於大順，藏不測於至靜之中。又卦唯九二一陽居下卦之中，為將之象，上下五陰順而從之，為眾之象。九二以剛居下而用事，六五以柔居上而任之，為人君命將出師之象，故其卦之名曰師。丈人，長老之稱。用師之道，利於得正，而任老成之人，乃得吉而无咎。戒占者亦必如是也。 "
          }
        ]
      }
    ],
    "zhengyi": [
      {
        "type": "句",
        "value": "師，貞，丈人吉，无咎。",
        "children": [
          {
            "type": "注",
            "text": "丈人，嚴莊之稱也。為師之正，丈人乃吉也。興役動眾，无功，罪也，故吉乃无咎也。"
          }
        ]
      },
      {
        "type": "句",
        "value": "疏　「師，貞，丈人吉，无咎」者，正義曰：「師」，眾也。貞，正也。丈人謂嚴莊尊重之人，言為師之正，唯得嚴莊丈人監臨主領，乃得吉无咎。若不得丈人監臨之，眾不畏懼，不能齊眾，必有咎害。"
      },
      {
        "type": "句",
        "value": "注「丈人」至「乃无咎也」。　正義曰：「興役動眾，无功，罪」者，監臨師眾，當以威嚴，則有功勞，乃得无咎；若其不以威嚴，師必无功而有其罪*，故云「興役動眾无功，罪也」。"
      },
      {
        "type": "句",
        "value": "*「有其罪」或作「獲其罪」。 "
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：師衆也，貞正也。能以衆正，可以王矣。",
          "children": [
            {
              "type": "释文",
              "text": "以王如字。徐，又往況反。"
            }
          ]
        },
        {
          "type": "句",
          "value": "剛中而應，行險而順，以此毒天下，而民從之，吉又何咎矣。",
          "children": [
            {
              "type": "集解",
              "list": [
                {
                  "text": "馬融曰：毒，治也。",
                  "book": "［釋文］"
                }
              ]
            }
          ]
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：師，眾也，貞，正也，能以眾正，可以王矣。剛中而應，行險而順，以此毒天下，而民從之，吉又何咎矣！",
          "children": [
            {
              "type": "注",
              "text": "毒，猶役也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：師眾也，貞正也，能以眾正可以王矣。",
          "children": [
            {
              "type": "注",
              "text": "能使眾人皆正，可以王天下矣。得眾心服從而歸正，王道止於是也。"
            }
          ]
        },
        {
          "type": "句",
          "value": "剛中而應，行險而順。",
          "children": [
            {
              "type": "注",
              "text": "言二也。以剛處中，剛而得中道也，六五之君為正應，信任之専也，雖行險道而以順動，所謂義兵，王者之師也。上順下險，行險而順也。"
            }
          ]
        },
        {
          "type": "句",
          "value": "以此毒天下，而民從之，吉又何咎矣。",
          "children": [
            {
              "type": "注",
              "text": "師旅之興，不无傷財害人，毒害天下，然而民心從之者，以其義動也。古者東征西怨，民心從也，如是故吉而无咎。吉謂必克，无咎謂合義，又何咎矣？其義故无咎也。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：師，眾也；貞，正也。能以眾正，可以王矣。 ",
          "children": [
            {
              "type": "注",
              "text": "王，往況反。此以卦體釋師、貞之義。以，謂能左右之也。一陽在下之中，而五陰皆為所以也。能以眾正，則王者之師矣。 "
            }
          ]
        },
        {
          "type": "句",
          "value": "剛中而應，行險而順，以此毒天下而民從之，吉又何咎矣。 ",
          "children": [
            {
              "type": "注",
              "text": "又以卦體、卦德釋「丈人吉，无咎」之義。剛中，謂九二。應，謂六五應之。行險，謂行危道。順，謂順人心。此非有老成之德者不能也。毒，害也。師旅之興，不无害於天下，然以其有是才德，是以民悅而從之也。 "
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：師，眾也。貞，正也。能以眾正，可以王矣。剛中而應，行險而順，以此毒天下而民從之，吉又何咎矣？",
          "children": [
            {
              "type": "注",
              "text": "毒猶役也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「師，眾也。貞，正也。能以眾正，可以王矣」者，此釋師卦之名，並明用師有功之義。但師訓既多，或訓為法，或訓為長，恐此師名取法之與長，故特明之師訓為眾也。貞為正也。貞之為正，其義已見於此，復云「貞，正」者，欲見齊眾必須以正，故訓貞為正也。與下文為首引之勢，故云「能以眾正，可以王矣」。「剛中而應」者，「剛中」謂九二，而「應」謂六五。「行險而順」者，行險謂下體坎也，而順謂上體坤也。若剛中而无應，或有應而不剛中，或行險而不柔順，皆不可行師得吉也。「以此毒天下而民從之，吉又何咎矣」者，毒猶役也，若用此諸德使役天下之眾，人必從之以得其吉，又何无功而咎責乎？自「剛中」以下釋「丈人吉，无咎」也，言丈人能備此諸德也。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初六，師出以律，否臧凶。",
            "children": [
              {
                "type": "释文",
                "text": "否，音鄙，惡也。馬鄭王肅，方有反。"
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，師出以律，否臧凶。",
            "children": [
              {
                "type": "注",
                "text": "為師之始，齊師者也。齊眾以律，失律則散，故師出以律。律不可失，失律而臧，何異於否？失令有功，法所不赦，故師出不以律，否臧皆凶。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初六：師出以律，否臧凶。",
            "children": [
              {
                "type": "注",
                "text": "初，師之始也。故言出師之義及行師之道在邦國。興師而言合義理則是以律法也。謂以禁亂誅暴而動，苟動不以義，則雖善亦凶道也。善，謂克勝，凶，謂殃民害義也。在行師而言，律謂號令節制，行師之道以號令節制為本，所以統制於眾不以律，則雖善亦凶。雖使勝，猶凶道也。制師无法，幸而不敗且勝者，時有之矣。聖人之所戒也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初六，師出以律，否臧凶。 ",
            "children": [
              {
                "type": "注",
                "text": "律，法也。否臧，謂不善也。晁氏曰，否字先儒多作不，是也。在卦之初，為師之始。出師之道，當謹其始，以律則吉，不臧則凶。戒占者當謹始而守法也。 "
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初六，師出以律，否臧凶。",
            "children": [
              {
                "type": "注",
                "text": "為師之始，齊師者也。齊眾以律，失律則散。故師出以律，律不可失。失律而臧，何異於否？失令有功，法所不赦。故師出不以律，否臧皆凶。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，在師中，吉，无咎。王三錫命。",
            "children": [
              {
                "type": "释文",
                "text": "錫，星歷反。徐，音腸。鄭本作賜。"
              }
            ]
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "九二，在師中，吉，无咎，王三錫命。",
            "children": [
              {
                "type": "注",
                "text": "以剛居中，而應於五，在師而得其中者也。承上之寵，為師之主，任大役重，无功則凶，故吉乃无咎也。行師得吉，莫善懷邦，邦懷眾服，錫莫重焉，故乃得成命。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二：在師中，吉无咎，王三錫命。",
            "children": [
              {
                "type": "注",
                "text": "師卦惟九二一陽，為眾陰所歸。五居君位，是其正應，二乃師之主，專制其事者也。居下而專制其事，唯在師則可。自古命將閫外之事，得專制之在師，專制而得中道，故吉而无咎。蓋恃專則失為下之道，不專則无成功之理，故得中為吉。凡師之道，威和並至則吉也。既處之盡其善，則能成功而安天下，故王錫寵命至于三也。凡事至于三者，極也。六五在上，既專意任，復厚其寵數，蓋禮不稱，則威不重，而下不信也。他卦九二為六五所任者有矣，唯師專主其事，而為眾陰所歸，故其義最大。人臣之道，於事无所敢專，唯閫外之事則專制之。雖制之在己，然因師之力而能致者，皆君所與而職當為也。世儒有論魯祀周公以夫子禮樂。以為周公能為人臣，不能為之功，則可用人臣，不得用之禮樂，是不知人臣之道也。夫居周公之位，則為周公之事，由其位而能為者，皆所當為也。周公乃盡其職耳，子道亦然。唯孟子為知此義，故曰｢事親若曽子者，可也｣，未嘗以曽子之孝為有餘也。蓋子之身所能為者，皆所當為也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "九二，在師中，吉，无咎，王三錫命。 ",
            "children": [
              {
                "type": "注",
                "text": "九二在下，為眾陰所歸，而有剛中之德。上應於五，而為所寵任，故其象占如此。 "
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，在師中，吉，无咎，王三錫命。",
            "children": [
              {
                "type": "注",
                "text": "以剛居中，而應於上，在師而得其中者也。承上之寵，為師之主，任大役重，无功則凶，故吉乃无咎也。行師得吉，莫善懷邦，邦懷眾服，錫莫重焉，故乃得成命。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，師或輿尸，凶。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，師或輿尸，凶。",
            "children": [
              {
                "type": "注",
                "text": "以陰處陽，以柔乘剛，進則无應，退无所守，以此用師，宜獲輿尸之凶。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三：師或輿尸，凶。",
            "children": [
              {
                "type": "注",
                "text": "三居下卦之上，居位當任者也。不唯其才陰柔不中正，師旅之事，任當專一，二既以剛中之才為上信倚，必專其事，乃有成功，若或更使眾人主之，凶之道也。輿尸，眾主也，蓋指三也，以三居下之上，故發此義。軍旅之事，任不專一，覆敗必矣。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，師或輿尸，凶。 ",
            "children": [
              {
                "type": "注",
                "text": "輿尸，謂師徒撓敗，輿尸而歸也。以陰居陽，才弱志剛，不中不正，而犯非其分，故其象占如此。 "
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，師或輿尸，凶。",
            "children": [
              {
                "type": "注",
                "text": "以陰處陽，以柔乘剛，進則无應，退无所守，以此用師，宜獲輿尸之凶。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，師左次，无咎。"
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，師左次，无咎。",
            "children": [
              {
                "type": "注",
                "text": "得位而无應。无應不可以行，得位則可以處，故左次之而无咎也。行師之法，欲右背高，故左次之。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四：師左次，无咎。",
            "children": [
              {
                "type": "注",
                "text": "師之進，以强勇也，四以柔居陰，非能進而克捷者也。知不能進而退，故左次。左次，退舍也。量宜進退，乃所當也，故无咎。見可而進，知難而退，師之常也。唯取其退之得，宜不論其才之能否也。度不能進而完師以退，愈於覆敗遠矣。可進而退，乃為咎也，易之發此義以示後世，其仁深矣。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，師左次，无咎。 ",
            "children": [
              {
                "type": "注",
                "text": "左次，謂退舍也。陰柔不中，而居陰得正，故其象如此。全師以退，賢於六三遠矣，故其占如此。 "
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，師左次，无咎。",
            "children": [
              {
                "type": "注",
                "text": "得位而无應，无應不可以行，得位則可以處，故左次之而无咎也。行師之法，欲右背高，故左次之。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "六五，田有禽，利執言，无咎。",
            "children": [
              {
                "type": "释文",
                "text": "有禽，徐本作擒。"
              }
            ]
          },
          {
            "type": "句",
            "value": "長子帥師，弟子輿尸，貞凶。",
            "children": [
              {
                "type": "集解",
                "list": [
                  {
                    "text": "莊氏曰：長子謂九二，德長於人也。弟子謂六三，德劣於物也。",
                    "book": "［口訣義］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "六五，用有禽，利執言，无咎。長子帥師，弟子輿尸，貞凶。",
            "children": [
              {
                "type": "注",
                "text": "處師之時，柔得尊位，陰不先唱，柔不犯物，犯而後應，往必得直，故田有禽也。物先犯己，故可以執言而无咎也。柔非軍帥，陰非剛武，故不躬行，必以授也。授不得正*，則眾不從，故長子帥師可也。弟子之凶，故其宜也。"
              }
            ]
          },
          {
            "type": "句",
            "value": "*正或作主。"
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "六五：田有禽，利執言，无咎。長子帥師，弟子輿尸，貞凶。",
            "children": [
              {
                "type": "注",
                "text": "五，君位，興師之主也，故言興師任將之道。師之興，必以蠻夷猾夏冦賊姦宄為生民之害，不可懷來，然後奉辭以誅之。若禽獸入于田中，侵害稼穡，於義宜獵取則獵取之。如此而動，乃得无咎。若輕動以毒天下，其咎大矣。執言，奉辭也，明其罪而討之也。若秦皇漢武皆窮山林以索禽獸者也，非田有禽也。任將授師之道，當以長子帥師，二在下而為師之主，長子也。若以弟子眾主之，則所為雖正亦凶也。弟子凡非長者也，自古任將不專而致覆敗者，如晉荀林父邲之戰，唐郭子儀相州之敗是也。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "六五，田有禽，利執言，无咎，長子帥師，弟子輿尸，貞凶。 ",
            "children": [
              {
                "type": "注",
                "text": "長，之丈反。六五用師之主，柔順而中，不為兵端者也。敵加於己，不得已而應之，故為田有禽之象。而其占利以搏執而无咎也。言，語辭也。長子，九二也。弟子，三四也。又戒占者專於委任，若使君子任事，而又使小人參之，則是使之輿尸而歸，故雖貞而亦不免於凶也。 "
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "六五，田有禽，利執言，无咎。長子帥師，弟子輿尸，貞凶。",
            "children": [
              {
                "type": "注",
                "text": "處師之時，柔得尊位，陰不先唱，柔不犯物，犯而後應，往必得直，故田有禽也。物先犯己，故可以執言而无咎也。柔非軍帥，陰非剛武，故不躬行，必以授也。授不得主*，則眾不從，故長子帥師可也。弟子之凶，固其宜也。"
              }
            ]
          },
          {
            "type": "句",
            "value": "*　主或作正。"
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六，大君有命，",
            "children": [
              {
                "type": "集解",
                "list": [
                  {
                    "text": "鄭康成曰：命所受，天命也。",
                    "book": "［文選注］"
                  }
                ]
              }
            ]
          },
          {
            "type": "句",
            "value": "開國承家，小人勿用。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，大君有命，開國承家，小人勿用。",
            "children": [
              {
                "type": "注",
                "text": "處師之極，師之終也。大君之命，不失功也。開國承家，以寧邦也 。小人勿用，非其道也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六：大君有命，開國承家，小人勿用。",
            "children": [
              {
                "type": "注",
                "text": "上，師之終也，功之成也，大君以爵命，賞有功也。開國，封之為諸侯也；承家，以為卿大夫也。承，受也。小人者雖有功不可用也，故戒使勿用。師旅之興，成功非一道，不必皆君子也，故戒以小人有功不可用也，賞之以金帛祿位可也，不可使有國家而為政也。小人平時易致驕盈，况挾其功乎？漢之英彭所以亡也，聖人之深慮遠戒也。此專言師終之義，不取爻義，蓋以其大者。若以爻言，則六以柔居順之極，師既終而在无位之地，善處而无咎者也。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，大君有命，開國承家，小人勿用。 ",
            "children": [
              {
                "type": "注",
                "text": "師之終，順之極，論功行賞之時也。坤為土，故有開國承家之象。然小人則雖有功，亦不可使之得有爵士，但優以金帛可也。戒行賞之人，於小人則不可用此占，而小人遇之，亦不得用此爻也。 "
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，大君有命，開國承家，小人勿用。",
            "children": [
              {
                "type": "注",
                "text": "處師之極，師之終也。大君之命，不失功也。開國承家，以寧邦也。小人勿用，非其道也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：地中有水，師。君子以容民畜衆。",
          "children": [
            {
              "type": "释文",
              "text": "畜，敕六反，聚也。王肅，許六反。"
            },
            {
              "type": "集解",
              "list": [
                {
                  "text": "王肅曰：畜，養也。",
                  "book": "［釋文］"
                }
              ]
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：地中有水，師。君子以容民畜眾。"
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：地中有水，師，君子以容民畜眾。",
          "children": [
            {
              "type": "注",
              "text": "地中有水，水聚於地中，為眾聚之象，故為師也。君子觀地中有水之象，以容保其民，畜聚其眾也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：地中有水，師，君子以容民畜眾。 ",
          "children": [
            {
              "type": "注",
              "text": "畜，許六反。水不外於地，兵不外於民，故能養民，則可以得眾矣。 "
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：地中有水，師。君子以容民畜眾。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「君子以容民畜眾」者，言君子法此師卦，容納其民，畜養其眾。若為人除害，使眾得寧，此則「容民畜眾」也。又為師之主，雖尚威嚴，當赦其小過，不可純用威猛於軍師之中，亦是容民畜眾之義。所以《象》稱「地中有水」，欲見地能包水，水又眾大，是容民畜眾之象。若其不然，或當云「地在水上」，或云「上地下水」，或云「水上有地」。今云「地中有水」，蓋取容、畜之義也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：師出以律，失律凶也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：師出以律，失律凶也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：師出以律，失律凶也。",
            "children": [
              {
                "type": "注",
                "text": "師出當以律，失律則凶矣，雖幸而勝，亦凶道也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：師出以律，失律凶也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：師出以律，失律凶也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「初六師出以律」者，律，法也。初六為師之始，是整齊師眾者也。既齊整師眾，使師出之時，當須以其法制整齊之，故云「師出以律」也。「否臧凶」者，若其失律行師，无問否之與臧，皆為凶也。否謂破敗，臧謂有功。然否為破敗，即是凶也。何須更云「否臧凶」者，本意所明，雖臧亦凶。臧文既單，故以否配之，欲盛言臧凶，不可單言，故云否之與臧，皆為凶也。"
                  },
                  {
                    "type": "句",
                    "value": "《象》曰「失律凶」者，釋「師出以律」之義。言所以必須以律者，以其失律則凶。反經之文，以明經義。"
                  },
                  {
                    "type": "句",
                    "value": "注「為師」至「皆凶」。　正義曰：「為師之始，齊師者也」者，以師之初爻，故云「為師之始」。在師之首，先唱發始，是齊整師眾者也。「失律而臧，何異於否」者，若棄失法律，不奉法而行，雖有功而臧，何異於否也？「失令有功，法所不赦」者，解「何異於否」之義。令則法律也。若失此法令，雖有功勞，軍法所不容赦，故云「何異於否」。然閫外之事，將軍所裁，臨事制宜，不必皆依君命，何得有功「法所不赦」者：凡為師之體，理非一端，量事制宜，隨時進退，此則將軍所制，隨時施行。若苟順私情，故違君命，犯律觸法，則事不可赦耳。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：在師中吉，承天寵也。",
            "children": [
              {
                "type": "释文",
                "text": "寵，王肅作龍。"
              },
              {
                "type": "集解",
                "list": [
                  {
                    "text": "鄭康成曰：寵，光耀也。　王肅曰：龍，寵也。",
                    "book": "［并釋文］"
                  }
                ]
              }
            ]
          },
          {
            "type": "句",
            "value": "王三錫命，懷萬邦也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：在師中吉，承天寵也。王三錫命，懷萬邦也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：在師中吉，承天寵也。王三錫命，懷萬邦也。",
            "children": [
              {
                "type": "注",
                "text": "在師中吉者，以其承天之寵任也。天謂王也，人臣非君寵任之，則安得專征之權而有成功之吉？象以二專主其事，故發此義，與前所云世儒之見異矣，王三錫以恩命褒其成功，所以懐萬邦也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：在師中，吉，承天寵也。王三錫命，懷萬邦也。"
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：在師中吉，承天寵也。王三錫命，懷萬邦也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「在師中吉」者，以剛居中而應於五，是在師中吉也。「无咎」者，承上之寵，為師之主，任大役重，无功則凶，故吉乃无咎。「王三錫命」者，以其有功，故王三加錫命。"
                  },
                  {
                    "type": "句",
                    "value": "《象》曰：「承天寵」者，釋「在師中吉」之義也。正謂承受五之恩寵，故中吉也。「懷萬邦也」者，以其有功，能招懷萬邦，故被「王三錫命」也。"
                  },
                  {
                    "type": "句",
                    "value": "注「以剛」至「成命」。　正義曰：「在師而得中」者，觀注之意，以「在師中」為句，其吉字屬下。觀《象》之文，「在師中吉，承天寵」者，則似吉字屬上。此吉之一字上下兼該，故注文屬下，《象》文屬上，但《象》略其「无咎」之字，故吉屬師中也。「故乃得成命」者，案《曲禮》云：「三賜不及車馬。」一命受爵，再命受服，三命受車馬。三賜三命，而尊之得成，故乃得成命也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：師或輿尸，大无功也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：師或輿尸，大无功也。"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：師或輿尸，大无功也。",
            "children": [
              {
                "type": "注",
                "text": "倚付二，三安能成功？豈唯无功，必以致凶也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：師或輿屍，大无功也。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：師或輿尸，大无功也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「師或輿尸凶」者，以陰處陽，以柔乘剛，進无所應，退无所守，以此用師，或有輿尸之凶。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：左次无咎，未失常也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：左次无咎，未失常也。",
            "children": [
              {
                "type": "注",
                "text": "雖不能有獲，足以不失其常也。"
              }
            ]
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：左次无咎，未失常也。",
            "children": [
              {
                "type": "注",
                "text": "行師之道，因時施宜乃其常也。故左次未必為失也，如四退次乃得其宜，是以无咎。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：左次无咎，未失常也。 ",
            "children": [
              {
                "type": "注",
                "text": "知難而退，師之常也。 "
              }
            ]
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：左次无咎，未失常也。",
            "children": [
              {
                "type": "注",
                "text": "雖不能有獲，足以不失其常也。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「師左次，无咎」者，六四得位而无應，无應不可以行，得位則可以處，故云「師左次，无咎」。故師在高險之左，以次止則无凶咎也。"
                  }
                ]
              }
            ]
          },
          {
            "type": "句",
            "value": "《象》曰「未失常」者，釋无咎之義，以其雖未有功，未失常道。"
          },
          {
            "type": "句",
            "value": "注「得位」至「故左次之」。　正義曰：「行師之法，欲右背高」者，此兵法也。故《漢書》韓信云：「兵法欲右背山陵，前左水澤。」"
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：長子帥師，以中行也。弟子輿尸，使不當也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：長子帥師，以中行也。弟子輿尸，使不當也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：長子帥師，以中行也。弟子輿尸，使不當也。",
            "children": [
              {
                "type": "注",
                "text": "長子謂二，以中正之德合於上，而受任以行。若復使其餘者眾尸其事，是任使之不當也，其凶宜矣。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：長子帥師，以中行也，弟子輿屍，使不當也。 ",
            "children": [
              {
                "type": "注",
                "text": "當，去聲。 "
              }
            ]
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：長子帥師，以中行也。弟子輿尸，使不當也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「田有禽，利執言」者，柔得尊位，陰不先唱，柔不犯物，犯而後應，往必得直，故往即有功。猶如田中有禽而來犯苗，若往獵之，則无咎過也。人之脩田，非禽之所犯。王者守國，非叛者所亂。禽之犯苗，則可獵取。叛人亂國，則可誅之。此假他象以喻人事，故「利執言，无咎」，己不直則有咎。己今得直，故可以執此言往問之而无咎也。「長子帥師，弟子輿尸，貞凶」者，以己是柔，不可為軍帥。己又是陰，身非剛武，不可以親行，故須役任長子、弟子之等。若任役長子，則可以帥師。若任用弟子，則軍必破敗而輿尸，是為正之凶。莊氏云：「長子謂九二，德長於人。弟子謂六三，德劣於物。」今案：《象》辭云「長子帥師，以中行也」，是九二居中也。「弟子輿尸，使不當也」，謂六三失位也。"
                  },
                  {
                    "type": "句",
                    "value": "注「往必得直」。　正義曰：「往必得直」者，見犯乃行，欲往征之，則於理正直，故云往必得直。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：大君有命，以正功也。小人勿用，必亂邦也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：大君有命，以正功也；小人勿用，必亂邦也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：大君有命，以正功也。小人勿用，必亂邦也。",
            "children": [
              {
                "type": "注",
                "text": "大君持恩賞之柄，以正軍旅之功，師之終也。雖賞其功，小人則不可以有功而任用之，用之必亂邦。小人恃功而亂邦者，古有之矣。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：大君有命，以正功也。小人勿用，必亂邦也。 ",
            "children": [
              {
                "type": "注",
                "text": "聖人之戒深矣。"
              }
            ]
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：大君有命，以正功也。小人勿用，必亂邦也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「大君有命」者，上六處師之極，是師之終竟也。大君謂天子也，言天子爵命此上六，若其功大，使之開國為諸侯；若其功小，使之承家為卿大夫。「小人勿用」者，言開國承家，須用君子，勿用小人也。"
                  },
                  {
                    "type": "句",
                    "value": "《象》曰「大君有命，以正功也」者，正此上六之功也。「小人勿用，必亂邦也」者，若用小人，必亂邦國，故不得用小人也。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "師，《序卦》：訟必有眾起，故受之以師，師之興由有爭也，所以次訟也。為卦坤上坎下。以二體言之：地中有水，為眾聚之象。以二卦之義言之：内險外順，險道而以順行，師之義也。以爻言之：一陽而為眾陰之主，統眾之象也。比以一陽為眾陰之主而在上，君之象也；師以一陽為眾陰之主而在下，將帥之象也。"
      }
    ]
  ]
}