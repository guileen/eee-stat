{
  "name": "比",
  "down": "坤",
  "up": "坎",
  "guaci": {
    "jijie": [
      {
        "type": "句",
        "value": "比吉。",
        "children": [
          {
            "type": "释文",
            "text": "比，毗志反。徐，又補履反。 "
          }
        ]
      },
      {
        "type": "句",
        "value": "原筮元永貞，无咎。不寧方來，後夫凶。"
      }
    ],
    "wangzhu": [
      {
        "type": "句",
        "value": "比，吉，原筮，元永貞，无咎。不寧方來，後夫凶。"
      }
    ],
    "ycz": [
      {
        "type": "句",
        "value": "比吉，原筮，元永貞，无咎。",
        "children": [
          {
            "type": "注",
            "text": "比，吉道也。人相親比，自為吉道，故雜卦云「比樂師憂」。人相親比，必有其道，苟非其道，則有悔咎，故必推原占，決其可比者。而比之筮謂，占決卜度，非謂以蓍龜也。所比得元永貞，則无咎。元謂有君長之道，永謂可以常久，貞謂得正道。上之比下，必有此三者，下之從上，必求此三者，則无咎也。"
          }
        ]
      },
      {
        "type": "句",
        "value": "不寧方來，後夫凶。",
        "children": [
          {
            "type": "注",
            "text": "人之不能自保其安寧，方且來求親比，得所比，則能保其安。當其不寧之時，固宜汲汲以求比，若獨立自恃，求比之志不速而後，則雖夫亦凶矣。夫猶凶，况柔弱者乎？夫，剛立之稱，傳曰「子南夫也」，又曰「是謂我非夫」。凡生天地之間者，未有不相親比而能自存者也。雖剛柔之至，未有能獨立者也。比之道，由兩志相求，兩志不相求，則暌矣。君懷撫其下，下親輔於上，親戚朋友鄉黨皆然，故當上下合志以相從。苟无相求之意，則離而凶矣。大抵人情相求則合，相持則暌，相持相待莫先也，人之相親，固有道，然而欲比之志，不可緩也。"
          }
        ]
      }
    ],
    "zx": [
      {
        "type": "句",
        "value": "比，吉。原筮元永貞，无咎。不寧方來，後夫凶。 ",
        "children": [
          {
            "type": "注",
            "text": "比，毗意反。比，親輔也。九五以陽剛居上之中，而得其正。上下五陰，比而從之，以一人而撫萬邦，以四海而仰一人之象。故筮者得之，則當為人所親輔。然必再筮以自審，有元善長永正固之德，然後可以當眾之歸而无咎。其未比而有所不安者，亦將皆來歸之。若又遲而後至，則此交已固，彼來已晚，而得凶矣。若欲比人，則亦以是而反觀之耳。 "
          }
        ]
      }
    ],
    "zhengyi": [
      {
        "type": "句",
        "value": "比，吉，原筮，元永貞，无咎。不寧方來，後夫凶。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：「比吉」者，謂能相親比而得其吉。「原筮，元永貞，无咎」者，欲相親比，必能原窮其情，筮決其意，唯有元大永長貞正，乃得无咎。「元永貞」者，謂兩相親比，皆須永貞。「不寧方來」者，此是寧樂之時，若能與人親比，則不寧之方，皆悉歸來。「後夫凶」者，夫，語辭也。親比貴速，若及早而來，人皆親己，故在先者吉，若在後而至者，人或疏己，親比不成，故後夫凶。或以夫為丈夫，謂後來之人也。 "
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：比，吉也。比，輔也。下順從也。"
        },
        {
          "type": "句",
          "value": "原筮元永貞，无咎，以剛中也。不寧方來，上下應也。後夫凶，其道窮也。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：比，吉也。比，輔也，下順從也。原筮，元永貞，无咎，以剛中也。",
          "children": [
            {
              "type": "注",
              "text": "處比之時，將原筮以求无咎，其唯元永貞乎？夫群黨相比，而不以「元永貞」，則凶邪之道也。若不遇其主，則雖永貞而猶未足免於咎也。使永貞而无咎者，其唯九五乎？"
            }
          ]
        },
        {
          "type": "句",
          "value": "不寧方來，上下應也。",
          "children": [
            {
              "type": "注",
              "text": "上下无陽以分其民，五獨處尊，莫不歸之。上下應之，既親且安，安則不安者託焉，故不寧方所以來，上下應故也。夫无者求有，有者不求所與；危者求安，安者不求所保。火有其炎，寒者附之。故已苟安焉，則不寧方來矣。"
            }
          ]
        },
        {
          "type": "句",
          "value": "後夫凶，其道窮也。",
          "children": [
            {
              "type": "注",
              "text": "將合和親而獨在後，親成則誅，是以凶也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：比，吉也。比，輔也，下順從也。",
          "children": [
            {
              "type": "注",
              "text": "比吉也，比者吉之道也。物相親比，乃吉道也。比輔也，釋比之義，比者相親輔也。下順從也，解卦所以為比也。五以陽居尊位，羣下順從以親輔之，所以為比也。"
            }
          ]
        },
        {
          "type": "句",
          "value": "原筮元永貞，无咎，以剛中也。",
          "children": [
            {
              "type": "注",
              "text": "推原筮，決相比之道，得元永貞，而後可以无咎。所謂元永貞，如五是也，以陽剛居中正，盡比道之善者也。以陽剛當尊位，為君德，元也，居中得正能永而貞也。卦辭本泛言比道，彖言｢元永貞｣者，九五以剛處中正是也。"
            }
          ]
        },
        {
          "type": "句",
          "value": "不寧方來，上下應也。",
          "children": [
            {
              "type": "注",
              "text": "人之生不能保其安寧，方且來求附比，民不能自保，故戴君以求寧，君不能獨立，故保民以為安，不寧而來比者，上下相應也。以聖人之公言之，固至誠求天下之比，以安民也。以後王之私言之，不求下民之附，則危亡至矣。故上下之志必相應也。在卦言之：上下羣陰比於五，五比其衆，乃上下應也。"
            }
          ]
        },
        {
          "type": "句",
          "value": "後夫凶，其道窮也。",
          "children": [
            {
              "type": "注",
              "text": "衆必相比，而後能遂其生，天地之間未有不相親比而能遂者也。若相從之志不疾，而後則不能成比，雖夫亦凶矣。无所親比，困屈以致凶窮之道也。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：比，吉也。 ",
          "children": [
            {
              "type": "注",
              "text": "此三字疑衍文。 "
            }
          ]
        },
        {
          "type": "句",
          "value": "比，輔也，下順從也。 ",
          "children": [
            {
              "type": "注",
              "text": "此以卦體釋卦名義。 "
            }
          ]
        },
        {
          "type": "句",
          "value": "原筮元永貞，无咎，以剛中也。不甯方來，上下應也。後夫凶，其道窮也。 ",
          "children": [
            {
              "type": "注",
              "text": "亦以卦體釋卦辭。剛中，謂五。上下，謂五陰。 "
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：比，吉也。比，輔也，下順從也。原筮，元永貞，无咎，以剛中也。",
          "children": [
            {
              "type": "注",
              "text": "處比之時，將原筮以求无咎，其唯元永貞乎？夫群黨相比，而不以元永貞，則凶邪之道也。若不遇其主，則雖永貞而猶未足免於咎也。使永貞而无咎者，其唯九五乎？ "
            }
          ]
        },
        {
          "type": "句",
          "value": "不寧方來，上下應也。",
          "children": [
            {
              "type": "注",
              "text": "上下无陽以分其民，五獨處尊，莫不歸之。上下應之，既親且安，安則不安者託焉，故不寧方所以來，上下應故也。夫无者求有，有者不求所與；危者求安，安者不求所保。火有其炎，寒者附之。故己苟安焉，則不寧方來矣。 "
            }
          ]
        },
        {
          "type": "句",
          "value": "後夫凶，其道窮也。",
          "children": [
            {
              "type": "注",
              "text": "將合和親而獨在後，親成則誅，是以凶也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「比，吉也」者，釋親比為善，言相親比而得吉也。「比，輔也」者，釋比所以得吉，由比者人來相輔助也。「下順從」者，在下之人，順從於上，是相輔助也，謂眾陰順從九五也。自此已上，釋比名為吉之義。「原筮，元永貞，无咎，以剛中」者，釋「原筮，元永貞，无咎」之義，所以得如此者，以九五剛而處中，故使比者皆得「原筮，元永貞，无咎」也。"
                },
                {
                  "type": "句",
                  "value": "「 不寧方來，上下應 」者釋「不寧方來」之義，以九五處中，故上下群陰皆來應之。於此之時，陰往比陽，群陰未得其所，皆未寧也。"
                },
                {
                  "type": "句",
                  "value": "「後夫凶，其道窮」者，釋「後夫凶」。他悉親比，己獨後來，比道窮困，无人與親，故其凶也。此謂上六也。"
                },
                {
                  "type": "句",
                  "value": "注「處比」至「九五乎」。　正義曰：「將原筮以求无咎，其唯元永貞乎」者，原謂原窮比者根本，筮謂筮決求比之情，以求久長无咎。「其唯元永貞乎」，元，大也；永，長也。為己有大長貞正，乃能原筮相親比之情得久長而无咎，謂彼此相親比也。「若不遇其主，則雖永貞而猶未足免於咎」者，若不逢遇明主，則彼此相求，比者雖各懷永貞，而猶未足免離於咎。雖有永貞，而无明主照察，不被上知，相親涉於朋黨，故不免咎也。「使永貞而无咎者，其唯九五乎」者，使比者得免咎，保永貞，久而无咎，其唯九五乎？以九五為比之主，剛而處中，能識比者之情意，故使比者得保永貞，无凶咎也。"
                },
                {
                  "type": "句",
                  "value": "注「將合」至「以凶也」。　正義曰：「親成則誅」者，彼此相比，皆速來為親；親道已成，己獨在後而來，眾則嫌其離，貳所以被誅而凶也。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初六，有孚比之，无咎。有孚盈缶，終來，有它吉。",
            "children": [
              {
                "type": "释文",
                "text": "有它，敕多反。本亦作他。"
              },
              {
                "type": "集解",
                "list": [
                  {
                    "text": "《子夏傳》曰：非應稱他也。",
                    "book": "［程迥古占法］"
                  },
                  {
                    "text": "　鄭康成曰：爻辰在未上，值東井，井之水，人所汲，用缶。缶，汲器也。",
                    "book": "［詩疏］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，有孚比之，无咎。有孚盈缶，終來，有它吉。",
            "children": [
              {
                "type": "注",
                "text": "處比之始，為比之首者也。夫以不信為比之首，則禍莫大焉，故必「有孚盈缶」，然後乃得免比之咎，故曰「有孚比之，无咎」也。處比之首，應不在一，心无私吝，則莫不比之。著信立誠，盈溢乎質素之器，則物終來无衰竭也。親乎天下，著信盈缶，應者豈一道而來？故必有他吉也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初六：有孚比之，无咎。",
            "children": [
              {
                "type": "注",
                "text": "初六，比之始也。相比之道以誠信為本，中心不信而親人，人誰與之？故比之始，必有孚誠乃无咎也。孚信之在中也。"
              }
            ]
          },
          {
            "type": "句",
            "value": "有孚盈缶，終來有他吉。",
            "children": [
              {
                "type": "注",
                "text": "誠信充實於内，若物之盈滿於缶中也。缶質素之器，言若缶之盈實其中，外不加文飾，則終能來有他吉也。他非此也，外也，若誠實充於内，物无不信，豈用飾外以求比乎？誠信中實，雖他外，皆當感而來。從孚信，比之本也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初六，有孚比之，无咎。有孚盈缶，終來有他吉。 ",
            "children": [
              {
                "type": "注",
                "text": "缶，俯九反。他，湯何反。比之初，貴乎有信，則可以无咎矣。若其充實，則又有他吉也。 "
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初六，有孚比之，无咎。有孚盈缶，終來，有它吉。",
            "children": [
              {
                "type": "注",
                "text": "處比之始，為比之首者也。夫以不信為比之首，則禍莫大焉，故必「有孚盈缶」，然後乃得免比之咎，故曰「有孚比之，无咎」也。處比之首，應不在一，心无私吝，則莫不比之。著信立誠，盈溢乎質素之器，則物終來无衰竭也。親乎天下，著信盈缶，應者豈一道而來？故必「有他吉」也。 "
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "六二，比之自內，貞吉。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，比之自內，貞吉。",
            "children": [
              {
                "type": "注",
                "text": "處比之時，居中得位，而繫應在五，不能來它，故得其自內貞吉而已。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "六二：比之自内，貞吉。",
            "children": [
              {
                "type": "注",
                "text": "二與五為正應，皆得中正，以中正之道相比者也。二處於内，自内謂由己也。擇才而用，雖在乎上，而以身許國，必由於己。己以得君道合而進，乃得正而吉也。以中正之道應上之求，乃自内也，不自失也。汲汲以求比者，非君子自重之道，乃自失也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "六二，比之自內，貞吉。 ",
            "children": [
              {
                "type": "注",
                "text": "柔順中正，上應九五。自內比外，而得其貞，吉之道也。占者如是，則正而吉矣。 "
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "六二，比之自內，貞吉。",
            "children": [
              {
                "type": "注",
                "text": "處比之時，居中得位，而繫應在五，不能來它，故得其自內貞吉而已。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "六三，比之匪人。",
            "children": [
              {
                "type": "释文",
                "text": "王肅本作匪人凶。"
              },
              {
                "type": "集解",
                "list": [
                  {
                    "text": "馬融曰：匪，非也。",
                    "book": "［釋文］"
                  },
                  {
                    "text": "　魏徵曰：二四雖近，情不相得，又柔諂非己所親，故曰匪人。",
                    "book": "［撮要］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，比之匪人。",
            "children": [
              {
                "type": "注",
                "text": "四自外比，二為五貞，近不相得，遠則无應，所與比者，皆非己親，故曰「比之匪人」。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "六三：比之匪人。",
            "children": [
              {
                "type": "注",
                "text": "三不中正，而所比皆不中正。四陰柔而不中，二存應而比初，皆不中正，匪人也。比於匪人，其失可知，悔吝不假言也，故可傷。二之中正，而謂之匪人，隨時取義，各不同也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "六三，比之匪人。 ",
            "children": [
              {
                "type": "注",
                "text": "陰柔不中正，承乘應皆陰，所比皆非其人之象。其占大凶，不言可知。 "
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "六三，比之匪人。",
            "children": [
              {
                "type": "注",
                "text": "四自外比，二為五貞，近不相得，遠則无應，所與比者，皆非己親，故曰「比之匪人」。 "
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，外比之，貞吉。",
            "children": [
              {
                "type": "集解",
                "list": [
                  {
                    "text": "陸希聲曰：內比之者，以專其應為比。外比之者，以非其應為比。",
                    "book": "［撮要］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，外比之，貞吉。",
            "children": [
              {
                "type": "注",
                "text": "外比於五，履得其位，比不失賢，處不失位，故貞吉也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四：外比之，貞吉。",
            "children": [
              {
                "type": "注",
                "text": "四與初不相應，而五比之，外比於五，乃得貞正而吉也。君臣相比正也，相比相與宜也。五剛陽中正，賢也，居尊位在上也。親賢從上，比之正也，故為貞吉。以六居四，亦為得正之義。又陰柔不中之人，能比於剛明中正之賢，乃得正而吉也。又比賢從上，必以正道，則吉也。數說相須其義始備。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，外比之，貞吉。 ",
            "children": [
              {
                "type": "注",
                "text": "以柔居柔，外比九五，為得其正，吉之道也。占者如是，則正而吉矣。 "
              }
            ]
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，外比之，貞吉。",
            "children": [
              {
                "type": "注",
                "text": "外比於五，履得其位，比不失賢，處不失位，故貞吉也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "九五，顯比。王用三驅，失前禽，",
            "children": [
              {
                "type": "释文",
                "text": "驅，徐云：鄭作敺。"
              },
              {
                "type": "集解",
                "list": [
                  {
                    "text": "馬融曰：三驅者，一曰乾豆，二曰賓客，三曰君庖。",
                    "book": "［釋文］"
                  },
                  {
                    "text": "　鄭康成曰：王因天下顯，習兵於蒐狩焉。",
                    "book": "［周禮疏］"
                  },
                  {
                    "text": "　又曰：王者習兵於蒐狩，驅禽而射之，三則已，法軍禮也。失前禽者，謂禽在前者，不逆而射之，旁去又不射，唯背走者順而射之。不中則已，是其所以失之。用兵之法亦如之，降者不殺，奔者不禦，皆為敵不敵己，加以仁恩養威之道。",
                    "book": "［春秋疏］"
                  },
                  {
                    "text": "　先儒曰：三驅，三度驅禽而射之也。三度則已。",
                    "book": "［疏］"
                  },
                  {
                    "text": "　褚氏曰：三面著人驅禽，必知三面者，禽唯有背己向己趣己，故左右及於後，皆有趨之。",
                    "book": "［同］"
                  }
                ]
              }
            ]
          },
          {
            "type": "句",
            "value": "邑人不誡，吉。"
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "九五，顯比。王用三驅，失前禽。邑人不誡，吉。",
            "children": [
              {
                "type": "注",
                "text": "為比之主而有應在二，顯比者也。比而顯之，則所親者狹矣。夫无私於物，唯賢是與，則去之與來，皆无失也。夫三驅之禮，禽逆來趣己則舍之，背己而走則射之，愛於來而惡於去也，故其所施，常失前禽也。以顯比而居王位，用三驅之道者也，故曰「王用三驅，失前禽也」。用其中正，征討有常，伐不加邑，動必討叛，邑人无虞，故「不誡」也。雖不得乎大人之吉，是顯比之吉也。此可以為上之使，非為上之道也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "九五：顯比，王用三驅，失前禽。邑人不誡，吉。",
            "children": [
              {
                "type": "注",
                "text": "五居君位，處中得正，盡比道之善者也。人君比天下之道，當顯明其比道而已。如誠意以待物，恕己以及人，發政施仁，使天下蒙其惠澤，是人君親比天下之道也。如是天下孰不親比於上？若乃暴其小仁，違道干譽，欲以求下之比，其道亦狹矣。其能得天下之比乎？故聖人以九五盡比道之正，取三驅為喻曰：王用三驅，失前禽，邑人不誡，吉。先王以四時之畋不可廢也，故推其仁心為三驅之禮，乃禮所謂天子不合圍也。成湯祝網是其義也。天子之畋，圍合其三面，前開一路使之可去，不忍盡物，好生之仁也。只取其不用命者，不出而反入者也，禽獸前去者皆免矣，故曰｢失前禽｣也。王者顯明其比道，天下自然來比。來者撫之，固不煦煦然。求比於物，若田之三驅，禽之去者從而不追，來者則取之也。此王道之大，所以其民皥皥而莫知為之者也。｢邑人不誡，吉｣，言其至公不私，无逺邇親疎之别也。邑者，居邑，易中所言邑，皆同王者所都諸侯國中也。誡，期約也。待物之一不期，誡於居邑，如是則吉也。聖人以大公无私治天下，於顯比見之矣。非惟人君比天下之道如此，大率人之相比，莫不然。以臣於君言之：竭其忠誠，致其才力，乃顯其比，君之道也。用之與否在君而已，不可阿諛逢迎求其比己也。在朋友亦然，修身誠意以待之，親己與否在人而已，不可巧言令色，曲從苟合以求人之比己也。於鄉黨親戚，於衆人，莫不皆然，三驅失前禽之義也。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "九五，顯比，王用三驅，失前禽，邑人不誡，吉。 ",
            "children": [
              {
                "type": "注",
                "text": "一陽居尊，剛健中正，卦之群陰皆來比己，顯其比而无私，如天子不合圍，開一面之網，來者不拒，去者不追。故為用三驅，失前禽，而邑人不誡之象。蓋雖私屬，亦喻上意，不相警備以求必得也。凡此皆吉之道，占者如是，則吉也。 "
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "九五，顯比。王用三驅，失前禽。邑人不誡，吉。",
            "children": [
              {
                "type": "注",
                "text": "為比之主而有應在二，顯比者也。比而顯之，則所親者狹矣。夫无私於物，唯賢是與，則去之與來，皆无失也。夫三驅之禮，禽逆來趣己則舍之，背己而走則射之，愛於來而惡於去也，故其所施，常失前禽也。以顯比而居王位，用三驅之道者也，故曰「王用三驅，失前禽也」。用其中正，征討有常，伐不加邑，動必討叛，邑人无虞，故「不誡」也。雖不得乎大人之吉，是顯比之吉也。此可以為上之使，非為上之道也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上六，比之无首，凶。"
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，比之无首，凶。",
            "children": [
              {
                "type": "注",
                "text": "无首，後也。處卦之終，是後夫也。親道已成，无所與終，為時所棄，宜其凶也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上六：比之无首，凶。",
            "children": [
              {
                "type": "注",
                "text": "六居上，比之終也。首謂始也，凡比之道，其始善則其終善矣。有其始而无其終者，或有矣，未有无其始而有終者也，故比之无首，至終則凶也。此據比終而言，然上六隂柔不中，處險之極，固非克終者也。始比不以道，隙於終者，天下多矣。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上六，比之无首，凶。 ",
            "children": [
              {
                "type": "注",
                "text": "陰柔居上，无以比下，凶之道也，故為无首之象，而其占則凶也。 "
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上六，比之无首，凶。",
            "children": [
              {
                "type": "注",
                "text": "无首，後也。處卦之終，是後夫也。親道已成，无所與終，為時所棄，宜其凶也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：地上有水，比。先王以建萬國，親諸侯。",
          "children": [
            {
              "type": "集解",
              "list": [
                {
                  "text": "鄭康成曰:親諸侯，使諸侯相親，遞相朝聘。",
                  "book": "［周禮疏］"
                }
              ]
            }
          ]
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：地上有水，比。先王以建萬國，親諸侯。",
          "children": [
            {
              "type": "注",
              "text": "萬國以比建，諸侯以比親。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：地上有水，比，先王以建萬國，親諸侯。",
          "children": [
            {
              "type": "注",
              "text": "夫物相親比而无間者，莫如水在地上，所以為比也。先王觀比之象以建萬國，親諸侯。建立萬國，所以比民也；親撫諸侯，所以比天下也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：地上有水，比，先王以建萬國，親諸侯。 ",
          "children": [
            {
              "type": "注",
              "text": "地上有水，水比於地，不容有間。建國親侯，亦先王所以比於天下而无間者也。《彖》意，人來比我，此取我往比人。 "
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：地上有水，比。先王以建萬國，親諸侯。",
          "children": [
            {
              "type": "注",
              "text": "萬國以比建，諸侯以比親。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「建萬國親諸侯」，非諸侯已下之所為，故特云「先王」也。「建萬國」謂割土而封建之。「親諸侯」謂爵賞恩澤而親友之。萬國據其境域，故曰建也。諸侯謂其君身，故云親也。地上有水，猶域中有萬國，使之各相親比，猶地上有水，流通相潤及物，故云「地上有水，比」也。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：比之初六，有它吉也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：比之初六，有它吉也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：比之初六，有他吉也。",
            "children": [
              {
                "type": "注",
                "text": "言比之初六者，比之道在乎始也。始能有孚，則終致有他之吉，其始不誠，終焉得吉？上六之凶，由无首也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：比之初六，有他吉也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：比之初六，有它吉也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「有孚比之无咎」者，處比之始，為比之首，若无誠信，禍莫大焉。必有誠信而相親比，終始如一，為之誠信，乃得无咎。「有孚盈缶，終來，有他吉」者，身處比之首，應不在一，心无私吝，莫不比之。有此孚信，盈溢質素之缶，以此待物，物皆歸向，從始至終，尋常恒來，非唯一人而已，更有它人並來而得吉，故云「終來有它吉」也。此假外象喻人事也。"
                  },
                  {
                    "type": "句",
                    "value": "注：應不在一，心无私吝。正義曰：「應不在一」者，初六无應，是「應不在一」，故「心无私吝」也。若心有偏應，即私有愛吝也，以「應不在一」，故「心无私吝」也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：比之自內，不自失也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：比之自內，不自失也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：比之自内，不自失也。",
            "children": [
              {
                "type": "注",
                "text": "守己中正之道，以待上之求，乃不自失也。易之為戒嚴密。二雖中正，質柔體順，故有貞吉自失之戒，戒之自守以待上之求，无乃涉後凶乎。曰：士之修己，乃求上之道，降志辱身，非自重之道也。故伊尹、武侯救天下之心非不切，必待禮至然後出也。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：比之自內，不自失也。 ",
            "children": [
              {
                "type": "注",
                "text": "得正，則不自失矣。 "
              }
            ]
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：比之自內，不自失也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「比之自內，貞吉」者，居中得位，係應在五，不能使它悉來，唯親比之道，自在其內，獨與五應，但貞吉而已，不如初六有它吉也。《象》曰「不自失」者，釋「比之自內」之義，不自失其所應之偶，故云「比之自內，不自失」也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：比之匪人，不亦傷乎。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：比之匪人，不亦傷乎！"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：比之匪人，不亦傷乎？",
            "children": [
              {
                "type": "注",
                "text": "人之相比，求安吉也。乃比於匪人，必將反得悔吝，其亦可傷矣。深戒失所比也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：比之匪人，不亦傷乎。"
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：比之匪人，不亦傷乎！",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「比之匪人不亦傷乎」者，言六三所比，皆非己親之人。四自外比，二為五應，近不相得，遠又无應，是所欲親比，皆非其親，是以悲傷也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：外比於賢，以從上也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：外比於賢，以從上也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：外比於賢，以從上也。",
            "children": [
              {
                "type": "注",
                "text": "外比，謂從五也。五剛明中正之賢，又居君位，四比之，是比賢且從上，所以吉也。"
              }
            ]
          }
        ]
      },
      "zx": {
        "type": "小象",
        "index": 4,
        "lines": [
          {
            "type": "句",
            "value": "《象》曰：外比於賢，以從上也。 "
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：外比於賢，以從上也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：六四上比於五，故外比也。居得其位，比不失賢，所以貞吉。凡下體為內，上體為外，六四比五，故云外比也。《象》曰「外比於賢以從上」也者，九五居中得位，故稱賢也。五在四上，四往比之，是以從上也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：顯比之吉，位正中也。舍逆取順，失前禽也。邑人不誡，上使中也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：顯比之吉，位正中也。舍逆取順，失前禽也。邑人不誡，上使中也。 "
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：顯比之吉，位正中也。",
            "children": [
              {
                "type": "注",
                "text": "顯比所以吉者，以其所居之位得正中也。處正中之地，乃由正中之道也。比以不偏為善，故云正中。凡言正中者，其處正得中也，比與隨是也。言中正者，得中與正也，訟與需是也。"
              }
            ]
          },
          {
            "type": "句",
            "value": "舍逆取順，失前禽也。",
            "children": [
              {
                "type": "注",
                "text": "禮取不用命者，乃是順取逆也。順命而去者，皆免矣矣*。比以向背而言，謂去者為逆，來者為順也。故所失者，前去之禽也，言來者撫之，去者不追也。"
              },
              {
                "type": "注",
                "text": "*註：衍字。"
              }
            ]
          },
          {
            "type": "句",
            "value": "邑人不誡，上使中也。",
            "children": [
              {
                "type": "注",
                "text": "  不期誡於親近，上之使下，中平不偏逺近如一也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：顯比之吉，位正中也。舍逆取順，失前禽也。邑人不誡，上使中也。 ",
            "children": [
              {
                "type": "注",
                "text": "舍，音捨。由上之德使不偏也。 "
              }
            ]
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：顯比之吉，位正中也。舍逆取順，失前禽也。邑人不誡，上使中也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：五應於二，顯明比道，不能普徧相親，是比道狹也。「王用三驅，失前禽」者，此假田獵之道，以喻顯比之事。凡三驅之禮，禽向己者則舍之，背己者則射之，是失於前禽也。顯比之道，與己相應者則親之，與己不相應者則疏之，與三驅田獵，愛來惡去相似，故云「王用三驅，失前禽」也。言顯比之道，似於此也。「邑人不誡吉」者，雖不能廣普親比於自己相親之處，不妄加討罰，所以己邑之人，不須防誡而有吉也。至於邑人不誡而為吉，非是大人弘闊之道，不可為大人之身，但可為大人之使。"
                  },
                  {
                    "type": "句",
                    "value": "《象》曰：「顯比之吉，位正中」者，所以顯比得吉者，以所居之位正而且中，故云顯比之吉。「舍逆取順失前禽也」者，禽逆來向己者，則舍之而不害，禽順去背己而走者，則射而取之，是失前禽也。「邑人不誡上使中」者，釋「邑人不誡」之義，所以己邑之人，不須防誡，止由在上九五之使得其中正之人，伐不加邑，動必討叛，不橫加无罪，止由在上使中也。中謂九五也。此九五雖不得為王者之身，堪為王者之使，以居中位，故云「上使中」也。"
                  },
                  {
                    "type": "句",
                    "value": "注：為比至之道。正義曰：「去之與來皆无失」者，若比道弘闊，不偏私於物，唯賢是親，則背己去者與來向己者，皆悉親附，无所失也。言去亦不失，來亦不失。夫三驅之禮者，先儒皆云「三度驅禽而射之也」。三度則已，今亦從之。去則射之。褚氏諸儒皆以為三面著人驅禽，必知三面者，禽唯有背己、向己、趣己，故左右及於後皆有驅之。「愛於來而惡於去」者，來則舍之，是愛於來也；去則射之，是惡於去也。「故其所施常失前禽」者，言獨比所應，則所比為失。如三驅所施，愛來憎去，則失在前禽也。「用其中正，征討有常，伐不加邑，動必討叛」者，此九五居中得正，故云「用其中正」也。心既中正，不妄喜怒，故征伐有常也。所伐之事，不加親己之邑；興師動眾，必欲討其叛逆。二以其顯比，親者伐所不加也，叛者必欲征伐也。云「雖不得乎大人之吉，是顯比之吉」者，以《象》云「顯比之吉」，其比狹也。若大人之吉，則比道弘通也。「可以為上之使，非為上之道」者，九五居上之位，若為行如此，身雖為王，止可為上使之人，非是為王之道，故云「非為上之道」。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：比之无首，无所終也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：比之无首，无所終也。"
          }
        ]
      },
      "ycz": {
        "type": "小象",
        "index": 6,
        "lines": [
          {
            "type": "句",
            "value": "象曰：比之无首，无所終也。",
            "children": [
              {
                "type": "注",
                "text": "比既无首，何所終乎？相比有首，猶或終違始，不以道，終復何保。故曰｢无所終也｣。"
              }
            ]
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：比之无首，无所終也。 ",
            "children": [
              {
                "type": "注",
                "text": "以上下之象言之，則為无首；以終始之象言之，則為无終。无首則无終矣。"
              }
            ]
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：比之无首，无所終也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「无首凶」者，謂无能為頭首。它人皆比，己獨在後，是親比於人无能為頭首也。它人皆比，親道已成，己獨在後，眾人所棄，宜其凶也。《象》曰：「无所終」者，釋「比之无首」，既不能為比之初首，被人所棄，故无能與之共終也。"
                  }
                ]
              }
            ]
          }
        ]
      }
    }
  ],
  "guazhu": [
    [
      {
        "type": "注",
        "text": "比《序卦》：衆必有所比，故受之以比。比，親輔也，人之類必相親輔，然後能安。故既有衆則必有所比，比所以次師也。為卦上坎下坤，以二體言之：水在地上，物之相切比無間，莫如水之在地上，故為比也。又衆爻皆陰，獨五以陽剛居君位，衆所親附，而上亦親下，故為比也。"
      }
    ]
  ]
}