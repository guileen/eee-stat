{
  "name": "小畜",
  "down": "乾",
  "up": "巽",
  "guaci": {
    "jijie": [
      {
        "type": "句",
        "value": "小畜，亨。",
        "children": [
          {
            "type": "释文",
            "text": "小畜本又作蓄，同，敕六反，積也，聚也。鄭，許六反，養也。"
          },
          {
            "type": "集解",
            "list": [
              {
                "text": "鄭康成曰：畜養也。",
                "book": "［釋文］"
              }
            ]
          }
        ]
      },
      {
        "type": "句",
        "value": "密雲不雨，自我西郊。"
      }
    ],
    "wangzhu": [
      {
        "type": "句",
        "value": "比，吉，原筮，元永貞，无咎。不寧方來，後夫凶。"
      }
    ],
    "ycz": [
      {
        "type": "句",
        "value": "小畜，亨，密雲不雨，自我西郊。",
        "children": [
          {
            "type": "注",
            "text": "雲，陰陽之氣，二氣交而和則相畜，固而成雨。陽倡而陰和，順也，故和；若隂先陽倡，不順也，故不和，不和則不能成雨。雲之畜聚雖密，而不成雨者，自西郊故也。東北陽方，西南陰方，自陰倡故不和而不能成雨。以人觀之，雲氣之興，皆自四逺，故云郊。據四而言，故云「自我」。畜陽者，四畜之主也。"
          }
        ]
      }
    ],
    "zx": [
      {
        "type": "句",
        "value": "小畜。亨。密雲不雨，自我西郊。 ",
        "children": [
          {
            "type": "注",
            "text": "畜，敕六反。大畜卦同。巽，亦三畫卦之名。一陰伏於二陽之下，故其德為巽、為入，其象為風、為木。小，陰也。畜，止之之義也。上巽下乾，以陰畜陽，又卦唯六四一陰，上下五陽皆為所畜，故為小畜。又以陰畜陽，能繫而不能固，亦為所畜者小之象。 "
          },
          {
            "type": "注",
            "text": "內健外巽，二五皆陽，各居一卦之中而用事，有剛而能中，其志得行之象，故其占當得亨通。然畜未極而施未行，故有密雲不雨，自我西郊之象。蓋密雲，陰物；西郊，陰方。我者，文王自我也。文王演易於羑里，視岐周為西方，正小畜之時也。筮者得之，則占亦如其象云。 "
          }
        ]
      }
    ],
    "zhengyi": [
      {
        "type": "句",
        "value": "小畜，亨。",
        "children": [
          {
            "type": "注",
            "text": "不能畜大止健，剛志故行，是以亨。"
          }
        ]
      },
      {
        "type": "句",
        "value": "密雲不雨，自我西郊。",
        "children": [
          {
            "type": "疏",
            "lines": [
              {
                "type": "句",
                "value": "疏　正義曰：「小畜亨」者，但小有所畜，唯畜九三而已。初九、九二，猶剛健得行，是以剛志，上得亨通，故云「小畜亨」也。若大畜、乾在於下，艮在於上，艮是陽卦，又能止物，能止此乾之剛健，所畜者大，故稱大畜。此卦則巽在於上，乾在於下，巽是陰，柔性，又和順，不能止畜在下之乾，唯能畜止九三，所畜狹小，故名小畜。"
              },
              {
                "type": "句",
                "value": "「密雲不雨」者，若陽之上升，陰能畜止，兩氣相薄則為雨也。今唯能畜止九三，其氣被畜，但為密雲，初九、九二，猶自上通，所以不能為雨也。「自我西郊」者，所聚密雲，由在我之西郊，去我既遠，潤澤不能行也，但聚在西郊而已。"
              }
            ]
          }
        ]
      }
    ]
  },
  "tuan": {
    "jijie": {
      "type": "彖",
      "lines": [
        {
          "type": "句",
          "value": "《彖》曰：小畜，柔得位而上下應之，曰小畜。"
        },
        {
          "type": "句",
          "value": "健而巽，剛中而志行，乃亨。"
        },
        {
          "type": "句",
          "value": "密雲不雨，尚往也。自我西郊，施未行也。"
        }
      ]
    },
    "wangzhu": {
      "type": "彖",
      "lines": [
        {
          "type": "句",
          "value": "《彖》曰：比，吉也。比，輔也，下順從也。原筮，元永貞，无咎，以剛中也。",
          "children": [
            {
              "type": "注",
              "text": "處比之時，將原筮以求无咎，其唯元永貞乎？夫群黨相比，而不以「元永貞」，則凶邪之道也。若不遇其主，則雖永貞而猶未足免於咎也。使永貞而无咎者，其唯九五乎？"
            }
          ]
        },
        {
          "type": "句",
          "value": "不寧方來，上下應也。",
          "children": [
            {
              "type": "注",
              "text": "上下无陽以分其民，五獨處尊，莫不歸之。上下應之，既親且安，安則不安者託焉，故不寧方所以來，上下應故也。夫无者求有，有者不求所與；危者求安，安者不求所保。火有其炎，寒者附之。故已苟安焉，則不寧方來矣。"
            }
          ]
        },
        {
          "type": "句",
          "value": "後夫凶，其道窮也。",
          "children": [
            {
              "type": "注",
              "text": "將合和親而獨在後，親成則誅，是以凶也。"
            }
          ]
        }
      ]
    },
    "ycz": {
      "type": "彖",
      "lines": [
        {
          "type": "句",
          "value": "彖曰：小畜，柔得位而上，下應之，曰小畜。",
          "children": [
            {
              "type": "注",
              "text": "言成卦之義也。以陰居四，又處上位，柔得位也。上下五陽皆應之，為所畜也。以一陰而畜五陽，能係而不能固，是以為小畜也。彖解成卦之義，而加「曰」字者，皆重卦名，文勢當然。單名卦，惟革有｢曰｣字，亦文勢然也。"
            }
          ]
        },
        {
          "type": "句",
          "value": "健而巽，剛中而志行，乃亨。",
          "children": [
            {
              "type": "注",
              "text": "以卦才言也。内健而外巽，健而能巽也。二五居中，剛中也。陽性上進，下復乾體，志在於行也。剛居中，為剛而得中，又為中剛。言畜陽，則以柔巽；言能亨，則由剛中。以成卦之義言，則為陰畜陽；以卦才言，則陽為剛中。才如是，故畜雖小而能亨也。"
            }
          ]
        },
        {
          "type": "句",
          "value": "密雲不雨，尚往也，自我西郊，施未行也。",
          "children": [
            {
              "type": "注",
              "text": "畜道不能成大，如密雲而不成雨。陰陽交而和，則相固而成雨，二氣不和，陽尚往而上，故不成雨。蓋自我陰方之氣先倡，故不和而不能成雨，其功施未行也。小畜之不能成大，猶西郊之雲不能成雨也。"
            }
          ]
        }
      ]
    },
    "zx": {
      "type": "彖",
      "lines": [
        {
          "type": "句",
          "value": "《彖》曰：小畜，柔得位而上下應之，曰小畜。 ",
          "children": [
            {
              "type": "注",
              "text": "以卦體釋卦名義。柔得位，指六居四。上下，謂五陽。 "
            }
          ]
        },
        {
          "type": "句",
          "value": "健而巽，剛中而志行，乃亨。 ",
          "children": [
            {
              "type": "注",
              "text": "以卦德、卦體而言，陽猶可亨也。 "
            }
          ]
        },
        {
          "type": "句",
          "value": "密雲不雨，尚往也。自我西郊，施未行也。 ",
          "children": [
            {
              "type": "注",
              "text": "施，始豉反。尚往，言畜之未極，其氣猶上進也。 "
            }
          ]
        }
      ]
    },
    "zhengyi": {
      "type": "彖",
      "lines": [
        {
          "type": "句",
          "value": "《彖》曰：小畜，柔得位而上下應之，曰小畜。",
          "children": [
            {
              "type": "注",
              "text": "謂六四也，成卦之義在此爻也。體无二陰以分其應,，故上下應之也。既得其位，而上下應之，三不能陵，小畜之義也。"
            }
          ]
        },
        {
          "type": "句",
          "value": "健而巽，剛中而志行，乃亨。密雲不雨，尚往也；自我西郊，施未行也。",
          "children": [
            {
              "type": "注",
              "text": "小畜之勢，足作密雲，乃自我西郊，未足以為雨也。何由知未能為雨？夫能為雨者，陽上薄陰，陰能固之，然後烝而為雨。今不能制初九之復道，固九二之牽復，九三更以不能復為劣也。下方尚往，施豈得行？故密雲而不能為雨，尚往故也。何以明之？去陰能固之，然後乃雨乎。上九獨能固九三之路，故九三不可以進而輿說輻也。能固其路而安於上，故得既雨既處。若四、三皆能若上九之善畜，則能雨明矣。故舉一卦而論之，能為小畜密雲而已。陰苟不足以固陽，則雖復至盛，密雲自我西郊，故不能雨也。雨之未下，即施之未行也。《彖》全論一卦之體，故曰「密雲不雨」。《象》各言一爻之德，故曰「既雨既處」也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「柔得位而上下應之，曰小畜」者，柔得位謂六四也。以陰居陰，故稱得位。此卦唯有一陰，上下諸陽皆來應之，故曰小畜。此釋小畜卦名也。言此卦之畜，六四唯畜其下九三，初九、九二猶不能擁畜，而云「上下應之」者，若細別而言，小畜之義，唯當畜止在下。三陽猶不能畜盡，但畜九三而已。若大判而言之，上下五陽總應六四，故云「上下應之」。其四雖應何妨，總不能畜止剛健也。"
                },
                {
                  "type": "句",
                  "value": "「健而巽，剛中而志行，乃亨」者，內既剛健而外逢柔順，剛發於中，不被摧抑，而志意得行。以此言之，故剛健之志，乃得亨通，此釋亨也。「密雲不雨，尚往」者，所以密雲不雨者，不能畜止諸陽，初九、九二，猶得上進，陰陽氣通，所以不雨，釋密雲不雨也。"
                },
                {
                  "type": "句",
                  "value": "「自我西郊施未行」者，釋「自我西郊」之義。所以密雲不雨，從我西郊而積聚者，猶所施潤澤，未得流行周徧，故不覆國都，但遠聚西郊也。然雲在國都而不雨，亦是施未行也。必云在西郊者，若在國都，雨雖未落，猶有覆蔭之施，不得云「施未行」，今言在西郊，去施遠也。"
                },
                {
                  "type": "句",
                  "value": "注「小畜」至「既處」。　正義曰：「九三更以不能復為劣」者，初九既得復道，九二可牽以獲復，皆得剛健上通，則是陰不能固陽，而九三劣弱，又不能自復，則是陽不薄陰，是以皆不雨也。且小畜之義，貴於上往，而九三不能自復，更為劣弱，故言「九三更不能復為劣」也。「能固其路而安於上」者，謂上九能閉固九三之道路，不被九三所陵，得安於上，所以「既雨既處」也，故舉一卦而論之。「能為小畜密雲而已」者，此明卦之與爻，其義別也。但卦總二象，明上體不能閉固下體，所以密雲不能為雨。爻則止明一爻之事，上九能固九三，所以上九而有雨也。所以卦與爻其義異也。諸卦多然。若《比卦》云「比吉」，上六則云「比之无首凶」也；《復卦》云「復亨」，上六云「迷復凶」也。此皆卦之與爻，義相違反，它皆倣此。"
                }
              ]
            }
          ]
        }
      ]
    }
  },
  "yao": [
    {
      "jijie": {
        "type": "爻",
        "index": 1,
        "lines": [
          {
            "type": "句",
            "value": "初九，復自道，何其咎，吉。"
          }
        ]
      },
      "wangzhu": {
        "type": "爻",
        "index": 1,
        "lines": [
          {
            "type": "句",
            "value": "初六，有孚比之，无咎。有孚盈缶，終來，有它吉。",
            "children": [
              {
                "type": "注",
                "text": "處比之始，為比之首者也。夫以不信為比之首，則禍莫大焉，故必「有孚盈缶」，然後乃得免比之咎，故曰「有孚比之，无咎」也。處比之首，應不在一，心无私吝，則莫不比之。著信立誠，盈溢乎質素之器，則物終來无衰竭也。親乎天下，著信盈缶，應者豈一道而來？故必有他吉也。"
              }
            ]
          }
        ]
      },
      "ycz": {
        "type": "爻",
        "index": 1,
        "lines": [
          {
            "type": "句",
            "value": "初九：復自道，何其咎？吉。",
            "children": [
              {
                "type": "注",
                "text": "初九，陽爻而乾體，陽在上之物，又剛健之才，足以上進。而復與在上同志，其進復於上，乃其道也。故云｢復自道｣，復既自道，何過咎之有？无咎而又有吉也。諸爻言无咎者，如是則无咎矣。故云无咎者，善補過也。雖使爻義本善，亦不害於不如是則有咎之義。初九乃由其道而行，无有過咎，故云｢何其咎｣，无咎之甚明也。"
              }
            ]
          }
        ]
      },
      "zx": {
        "type": "爻",
        "index": 1,
        "lines": [
          {
            "type": "句",
            "value": "初九，復自道，何其咎，吉。 ",
            "children": [
              {
                "type": "注",
                "text": "復，芳六反。二爻同。下卦乾體，本皆在上之物，志欲上進，而為陰所畜。然初九體乾，居下得正，前遠於陰，雖與四為正應，而能自守以正，不為所畜，故有進復自道之象。占者如是，則无咎而吉也。 "
              }
            ]
          }
        ]
      },
      "zhengyi": {
        "type": "爻",
        "index": 1,
        "lines": [
          {
            "type": "句",
            "value": "初九，復自道，何其咎？吉。",
            "children": [
              {
                "type": "注",
                "text": "處乾之始，以升巽初，四為己應，不距己者也。以陽升陰，復自其道，順而无違，何所犯咎，得義之吉。"
              }
            ]
          }
        ]
      }
    },
    {
      "jijie": {
        "type": "爻",
        "index": 2,
        "lines": [
          {
            "type": "句",
            "value": "九二，牽復，吉。"
          }
        ]
      },
      "wangzhu": {
        "type": "爻",
        "index": 2,
        "lines": [
          {
            "type": "句",
            "value": "六二，比之自內，貞吉。",
            "children": [
              {
                "type": "注",
                "text": "處比之時，居中得位，而繫應在五，不能來它，故得其自內貞吉而已。"
              }
            ]
          }
        ]
      },
      "ycz": {
        "type": "爻",
        "index": 2,
        "lines": [
          {
            "type": "句",
            "value": "九二：牽復吉。",
            "children": [
              {
                "type": "注",
                "text": "二以陽居下體之中，五以陽居上體之中，皆以陽剛居中，為陰所畜，俱欲上復。五雖在四上而為其所畜，則同是同志者也。夫同患相憂，二五同志，故相牽連而復。二陽並進，則隂不能勝，得遂其復矣，故吉也。曰遂其復，則離畜矣乎？曰：凡爻之辭，皆謂如是，則可以如是。若已然，則時已變矣，尚何教誡乎？五為巽體，巽畜於乾而反與二相牽，何也？曰：舉二體而言，則巽畜乎乾；全卦而言，則一陰畜五陽也。在易隨時取義，皆如此也。"
              }
            ]
          }
        ]
      },
      "zx": {
        "type": "爻",
        "index": 2,
        "lines": [
          {
            "type": "句",
            "value": "九二，牽復，吉。",
            "children": [
              {
                "type": "注",
                "text": " 三陽志同，而九二漸近於陰，以其剛中，故能與初九牽連而復，亦吉道也。占者如是，則吉矣。 "
              }
            ]
          }
        ]
      },
      "zhengyi": {
        "type": "爻",
        "index": 2,
        "lines": [
          {
            "type": "句",
            "value": "九二，牽復，吉。",
            "children": [
              {
                "type": "注",
                "text": "處乾之中，以升巽五，五非畜極，非固己者也。雖不能若陰之不違，可牽以獲復，是以吉也。"
              }
            ]
          }
        ]
      }
    },
    {
      "jijie": {
        "type": "爻",
        "index": 3,
        "lines": [
          {
            "type": "句",
            "value": "九三，輿說輻，",
            "children": [
              {
                "type": "释文",
                "text": "輻音福，本亦作輹，音服。"
              },
              {
                "type": "集解",
                "list": [
                  {
                    "text": "《子夏傳》曰：輻，車據也。",
                    "book": "［疏］"
                  },
                  {
                    "text": "　馬融曰：輻，車下縛也。",
                    "book": "［釋文］"
                  },
                  {
                    "text": "　鄭康成曰：輻，伏菟也。",
                    "book": "［同］"
                  },
                  {
                    "text": "　又曰：謂與輿下縛木與軸相連鉤心之木是也。",
                    "book": "［疏］"
                  }
                ]
              }
            ]
          },
          {
            "type": "句",
            "value": "夫妻反目。"
          }
        ]
      },
      "wangzhu": {
        "type": "爻",
        "index": 3,
        "lines": [
          {
            "type": "句",
            "value": "六三，比之匪人。",
            "children": [
              {
                "type": "注",
                "text": "四自外比，二為五貞，近不相得，遠則无應，所與比者，皆非己親，故曰「比之匪人」。"
              }
            ]
          }
        ]
      },
      "ycz": {
        "type": "爻",
        "index": 3,
        "lines": [
          {
            "type": "句",
            "value": "九三：輿說輻，夫妻反目。",
            "children": [
              {
                "type": "注",
                "text": "三以陽爻居不得中，而密比於四，隂陽之情相求也。又暱比而不中，為陰畜制者也。故不能前進，猶車輿說去輪輻，言不能行也。夫妻反目，陰制於陽者也。今反制陽，如夫妻之反目也。反目謂怒目相視，不順其夫而反制之也。婦人為夫寵惑，既而遂反制其夫，未有夫不失道而妻能制之者也。故說輻、反目，三自為也。"
              }
            ]
          }
        ]
      },
      "zx": {
        "type": "爻",
        "index": 3,
        "lines": [
          {
            "type": "句",
            "value": "九三，輿說輻，夫妻反目。",
            "children": [
              {
                "type": "注",
                "text": " 說，吐活反。九三，亦欲上進，然剛而不中，迫近於陰，而又非正應，但以陰陽相說而為所繫畜，不能自進，故有輿說輻之象。然以志剛，故又不能平而與之爭，故又為夫妻反目之象。戒占者如是，則不得進而有所爭也。 "
              }
            ]
          }
        ]
      },
      "zhengyi": {
        "type": "爻",
        "index": 3,
        "lines": [
          {
            "type": "句",
            "value": "九三，輿說輻。夫妻反目。",
            "children": [
              {
                "type": "注",
                "text": "上為畜盛，不可牽征，以斯而進，故必說輻也。己為陽極，上為陰長，畜於陰長，不能自復，方之「夫妻反目」之義也。"
              }
            ]
          }
        ]
      }
    },
    {
      "jijie": {
        "type": "爻",
        "index": 4,
        "lines": [
          {
            "type": "句",
            "value": "六四，有孚，血去惕出，无咎。",
            "children": [
              {
                "type": "集解",
                "list": [
                  {
                    "text": "馬融曰：血當作恤，憂也。",
                    "book": "［釋文］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 4,
        "lines": [
          {
            "type": "句",
            "value": "六四，外比之，貞吉。",
            "children": [
              {
                "type": "注",
                "text": "外比於五，履得其位，比不失賢，處不失位，故貞吉也。"
              }
            ]
          }
        ]
      },
      "ycz": {
        "type": "爻",
        "index": 4,
        "lines": [
          {
            "type": "句",
            "value": "六四：有孚，血去惕出，无咎。",
            "children": [
              {
                "type": "注",
                "text": "四於畜時，處近君之位，畜君者也。若内有孚誠，則五志信之，從其畜也。卦獨一陰，畜衆陽者也，諸陽之志係乎四。四苟欲以力畜之，則一柔敵衆剛，必見傷害，唯盡其孚誠以應之，則可以感之矣。故其傷害逺，其危懼免也，如此則可以无咎，不然則不免乎害矣。此以柔畜剛之道也。以人君之威嚴，而微細之臣有能畜止其欲者，蓋有孚信以感之也。"
              }
            ]
          }
        ]
      },
      "zx": {
        "type": "爻",
        "index": 4,
        "lines": [
          {
            "type": "句",
            "value": "六四，有孚，血去惕出，无咎。",
            "children": [
              {
                "type": "注",
                "text": " 去，上聲。以一陰畜眾陽，本有傷害憂懼。以其柔順得正，虛中巽體，二陽助之，是有孚而血去惕出之象也。无咎宜矣。故戒占者亦有其德，則无咎也。"
              }
            ]
          },
          {
            "type": "句",
            "value": " 《象》曰：有孚惕出，上合志也。"
          }
        ]
      },
      "zhengyi": {
        "type": "爻",
        "index": 4,
        "lines": [
          {
            "type": "句",
            "value": "六四，有孚，血去惕出，无咎。",
            "children": [
              {
                "type": "注",
                "text": "夫言血者，陽犯陰也。四乘於三，近不相得，三務於進，而己隔之，將懼侵克者也。上亦惡三而能制焉，志與上合，共同斯誠，三雖逼己，而不能犯，故得血去懼除，保无咎也。"
              }
            ]
          }
        ]
      }
    },
    {
      "jijie": {
        "type": "爻",
        "index": 5,
        "lines": [
          {
            "type": "句",
            "value": "九五，有孚攣如，富以其鄰。",
            "children": [
              {
                "type": "释文",
                "text": "攣，力專反。徐又力轉反。子夏傳作戀。"
              },
              {
                "type": "集解",
                "list": [
                  {
                    "text": "《子夏傳》曰：戀，思也。",
                    "book": "［釋文］"
                  },
                  {
                    "text": "　馬融曰：攣，連也。",
                    "book": "［同］"
                  }
                ]
              }
            ]
          }
        ]
      },
      "wangzhu": {
        "type": "爻",
        "index": 5,
        "lines": [
          {
            "type": "句",
            "value": "九五，顯比。王用三驅，失前禽。邑人不誡，吉。",
            "children": [
              {
                "type": "注",
                "text": "為比之主而有應在二，顯比者也。比而顯之，則所親者狹矣。夫无私於物，唯賢是與，則去之與來，皆无失也。夫三驅之禮，禽逆來趣己則舍之，背己而走則射之，愛於來而惡於去也，故其所施，常失前禽也。以顯比而居王位，用三驅之道者也，故曰「王用三驅，失前禽也」。用其中正，征討有常，伐不加邑，動必討叛，邑人无虞，故「不誡」也。雖不得乎大人之吉，是顯比之吉也。此可以為上之使，非為上之道也。"
              }
            ]
          }
        ]
      },
      "ycz": {
        "type": "爻",
        "index": 5,
        "lines": [
          {
            "type": "句",
            "value": "九五：有孚攣如，富以其鄰。",
            "children": [
              {
                "type": "注",
                "text": "小畜，眾陽為陰所畜之時也。五以中正居尊位而有孚信，則其類皆應之矣。故曰「攣如」，謂牽連相從也。五必援挽與之相濟，是富以其鄰也。五以居尊位之勢，如富者推其財力，與鄰比共之也。君子為小人所困，正人為羣邪所厄，則在下者必攀挽於上，期於同進。在上者必援引於下，與之戮力，非獨推己力以及人也。固資在下之助以成其力耳。"
              }
            ]
          }
        ]
      },
      "zx": {
        "type": "爻",
        "index": 5,
        "lines": [
          {
            "type": "句",
            "value": "九五，有孚攣如，富以其鄰。",
            "children": [
              {
                "type": "注",
                "text": " 攣，力專反。巽體三爻，同力畜乾，鄰之象也。而九五居中處尊，勢能有為，以兼乎上下，故為有孚攣固，用富厚之力而以其鄰之象。以，猶《春秋》「以某師」之「以」，言能左右之也。占者有孚，則能如是也。"
              }
            ]
          }
        ]
      },
      "zhengyi": {
        "type": "爻",
        "index": 5,
        "lines": [
          {
            "type": "句",
            "value": "九五，有孚攣如，富以其鄰。",
            "children": [
              {
                "type": "注",
                "text": "處得尊位，不疑於二，來而不距。二牽己攣，不為專固，有孚攣如之謂也。以陽居陽，處實者也。居盛處實而不專固，富以其鄰者也。"
              }
            ]
          }
        ]
      }
    },
    {
      "jijie": {
        "type": "爻",
        "index": 6,
        "lines": [
          {
            "type": "句",
            "value": "上九，既雨既處，尚德載，婦貞厲。月幾望，君子征凶。",
            "children": [
              {
                "type": "释文",
                "text": "幾，徐音祈，又音機。《子夏傳》作近。"
              }
            ]
          }
        ]
      },
      "wangzhu": {
        "type": "爻",
        "index": 6,
        "lines": [
          {
            "type": "句",
            "value": "上六，比之无首，凶。",
            "children": [
              {
                "type": "注",
                "text": "无首，後也。處卦之終，是後夫也。親道已成，无所與終，為時所棄，宜其凶也。"
              }
            ]
          }
        ]
      },
      "ycz": {
        "type": "爻",
        "index": 6,
        "lines": [
          {
            "type": "句",
            "value": "上九：既雨既處，尚德載，婦貞厲。",
            "children": [
              {
                "type": "注",
                "text": "九以巽順之極，居卦之上，處畜之終，從畜而止者也，為四所止也。既雨，和也。既處，止也。陰之畜陽，不和則不能止。既和而止，畜之道成矣。大畜，畜之大，故極而散。小畜，畜之小，故極而成。尚德載，四用柔巽之德積滿而至於成也。陰柔之畜剛，非一朝一夕能成，由積累而至，可不戒乎？載，積滿也。詩云「厥聲載路」。婦貞厲，婦謂隂，以陰而畜陽，以柔而制剛，婦若貞固守，此危厲之道也。安有婦制其夫，臣制其君，而能安者乎？"
              }
            ]
          },
          {
            "type": "句",
            "value": "月幾望，君子征凶。",
            "children": [
              {
                "type": "注",
                "text": "月望則與日敵矣，幾望，言其盛將敵也。陰已能畜陽，而云幾望，何也？此以柔巽畜其志也，非力能制也。然不已，則將盛於陽，而凶矣。於幾望而為之戒曰：婦將敵矣。君子動則凶也，君子謂陽。征，動也。幾望，將盈之時。若已望，則陽已消矣，尚何戒乎？"
              },
              {
                "type": "注",
                "text": "象曰：既雨既處，德積載也。君子征凶，有所疑也。"
              },
              {
                "type": "注",
                "text": "既雨既處，言畜道積滿而成也。陰將盛極，君子動則有凶也。隂敵陽則必消陽，小人抗君子則必害君子，安得不疑慮乎？若前知疑慮而警懼，求所以制之，則不至於凶矣。"
              }
            ]
          }
        ]
      },
      "zx": {
        "type": "爻",
        "index": 6,
        "lines": [
          {
            "type": "句",
            "value": "上九，既雨既處，尚德載，婦貞厲，月幾望，君子征凶。",
            "children": [
              {
                "type": "注",
                "text": " 幾，音機。歸妹卦同。畜極而成，陰陽和矣，故為既雨既處之象。蓋尊尚陰德，至於積滿而然也。陰加於陽，故雖正亦厲。然陰既盛而抗陽，則君子亦不可以有行矣。其占如此，為戒深矣。"
              }
            ]
          }
        ]
      },
      "zhengyi": {
        "type": "爻",
        "index": 6,
        "lines": [
          {
            "type": "句",
            "value": "上九，既雨既處，尚德載，婦貞厲，月幾望，君子征凶。",
            "children": [
              {
                "type": "注",
                "text": "處小畜之極，能畜者也。陽不獲亨，故既雨也。剛不能侵，故既處也。體巽處上，剛不敢犯，尚德者也。為陰之長，能畜剛健，德積載者也。婦制其夫，臣制其君，雖貞近危，故曰婦貞厲也。陰之盈盛莫盛於此，故曰月幾望也。滿而又進，必失其道，陰疑於陽，必見戰伐，雖復君子，以征必凶，故曰君子征凶也。"
              }
            ]
          }
        ]
      }
    }
  ],
  "daxiang": {
    "jijie": {
      "type": "大象",
      "lines": [
        {
          "type": "句",
          "value": "《象》曰：風行天上，小畜。君子以懿文德。"
        }
      ]
    },
    "wangzhu": {
      "type": "大象",
      "lines": [
        {
          "type": "句",
          "value": "《象》曰：地上有水，比。先王以建萬國，親諸侯。",
          "children": [
            {
              "type": "注",
              "text": "萬國以比建，諸侯以比親。"
            }
          ]
        }
      ]
    },
    "ycz": {
      "type": "大象",
      "lines": [
        {
          "type": "句",
          "value": "象曰：風行天上，小畜，君子以懿文德。",
          "children": [
            {
              "type": "注",
              "text": "乾之剛健而為巽所畜，夫剛健之性，惟柔順為能畜止之。雖可以畜止之，然非能固制其剛健也，但柔順以擾係之耳，故為小畜也。君子觀小畜之義，以懿美其文德。畜聚為藴，畜之義。君子所藴畜者大，則道德經綸之業，小則文章才藝。君子觀小畜之象，以懿美其文德。文德方之道義為小也。"
            }
          ]
        }
      ]
    },
    "zx": {
      "type": "大象",
      "lines": [
        {
          "type": "句",
          "value": "《象》曰：風行天上，小畜，君子以懿文德。 ",
          "children": [
            {
              "type": "注",
              "text": "風有氣而无質，能畜而不能久，故為小畜之象。懿文德，言未能厚積而遠施也。 "
            }
          ]
        }
      ]
    },
    "zhengyi": {
      "type": "大象",
      "lines": [
        {
          "type": "句",
          "value": "《象》曰：風行天上，小畜。君子以懿文德。",
          "children": [
            {
              "type": "注",
              "text": "未能行其施者，故可以懿文德而已。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「君子以懿文德」者，懿，美也。以於其時施末得行，喻君子之人但脩美文德，待時而發。風為號令，若「風行天下」，則施附於物，不得云「施未行」也。今風在天上，去物既遠，无所施及，故曰「風行天上」。凡大象，君子所取之義，或取二卦之象而法之者，若「地中有水，師，君子以容民畜眾」，取卦象包容之義；若《履卦‧象》云「上天下澤，履，君子以辯上下」，取上下尊卑之義。如此之類，皆取二象，君子法以為行也。或直取卦名，因其卦義所有，君子法之，須合卦義行事者。若《訟卦》云「君子以作事謀始」，防其所訟之源，不取「天與水違行」之象；若《小畜》「君子以懿文德」，不取「風行天上」之象。餘皆倣此。"
                }
              ]
            }
          ]
        }
      ]
    }
  },
  "xiaoxiang": [
    {
      "jijie": {
        "type": "小象",
        "index": 1,
        "lines": [
          {
            "type": "句",
            "value": "《象》曰：復自道，其義吉也。"
          }
        ]
      },
      "wangzhu": {
        "type": "小象",
        "index": 1,
        "lines": [
          {
            "type": "句",
            "value": "《象》曰：比之初六，有它吉也。"
          }
        ]
      },
      "ycz": {
        "type": "小象",
        "index": 1,
        "lines": [
          {
            "type": "句",
            "value": "象曰：復自道，其義吉也。",
            "children": [
              {
                "type": "注",
                "text": "陽剛之才，由其道而復其義，吉也。初與四為正應，在畜時乃相畜者也。"
              }
            ]
          }
        ]
      },
      "zx": {
        "type": "小象",
        "index": 1,
        "lines": [
          {
            "type": "句",
            "value": "《象》曰：復自道，其義吉也。"
          }
        ]
      },
      "zhengyi": {
        "type": "小象",
        "index": 1,
        "lines": [
          {
            "type": "句",
            "value": "《象》曰：復自道，其義吉也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：處乾之始以升巽，初四為己應，以陽升陰，反復於上，自用己道，四則順而无違，於己无咎，故云「復自道，何其咎？吉」。"
                  }
                ]
              }
            ]
          },
          {
            "type": "句",
            "value": "《象》曰「其義吉」者，以陽升陰，以剛應柔，其義於理吉也。"
          }
        ]
      }
    },
    {
      "jijie": {
        "type": "小象",
        "index": 2,
        "lines": [
          {
            "type": "句",
            "value": "《象》曰：牽復在中，亦不自失也。"
          }
        ]
      },
      "wangzhu": {
        "type": "小象",
        "index": 2,
        "lines": [
          {
            "type": "句",
            "value": "《象》曰：比之自內，不自失也。"
          }
        ]
      },
      "ycz": {
        "type": "小象",
        "index": 2,
        "lines": [
          {
            "type": "句",
            "value": "象曰：牽復在中，亦不自失也。",
            "children": [
              {
                "type": "注",
                "text": "二居中得正者也，剛柔進退不失乎中道也。陽之復，其勢必强，二以處中，故雖强於進，亦不至於過剛，過剛乃自失也。爻止言牽復而吉之義，象復發明其在中之美。"
              }
            ]
          }
        ]
      },
      "zx": {
        "type": "小象",
        "index": 2,
        "lines": [
          {
            "type": "句",
            "value": "《象》曰：牽復在中，亦不自失也。",
            "children": [
              {
                "type": "注",
                "text": " 亦者，承上爻義。 "
              }
            ]
          }
        ]
      },
      "zhengyi": {
        "type": "小象",
        "index": 2,
        "lines": [
          {
            "type": "句",
            "value": "《象》曰：牽復在中，亦不自失也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「牽復吉」者，牽謂牽連，復謂反復，二欲往五，五非止畜之極，不閉固於己，可自牽連反復於上而得吉也。"
                  },
                  {
                    "type": "句",
                    "value": "《象》曰：「牽復在中，亦不自失也」者，既彊牽連，而復在下卦之中，以其得中，不被閉固，亦於己不自有失，解「牽復吉」也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 3,
        "lines": [
          {
            "type": "句",
            "value": "《象》曰：夫妻反目，不能正室也。"
          }
        ]
      },
      "wangzhu": {
        "type": "小象",
        "index": 3,
        "lines": [
          {
            "type": "句",
            "value": "《象》曰：比之匪人，不亦傷乎！"
          }
        ]
      },
      "ycz": {
        "type": "小象",
        "index": 3,
        "lines": [
          {
            "type": "句",
            "value": "象曰：夫妻反目，不能正室也。",
            "children": [
              {
                "type": "注",
                "text": "夫妻反目，蓋由不能正其室家也。三自處不以道，故四得制之不使進。猶夫不能正其室家，故致反目也。"
              }
            ]
          }
        ]
      },
      "zx": {
        "type": "小象",
        "index": 3,
        "lines": [
          {
            "type": "句",
            "value": "《象》曰：夫妻反目，不能正室也。",
            "children": [
              {
                "type": "注",
                "text": " 程子曰：說輻、反目，三自為也。 "
              }
            ]
          }
        ]
      },
      "zhengyi": {
        "type": "小象",
        "index": 3,
        "lines": [
          {
            "type": "句",
            "value": "《象》曰：夫妻反目，不能正室也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：九三欲復而進，上九固而止之，不可以行，故車輿說其輻。「夫妻反目」者，上九體巽為長女之陰，今九三之陽被長女閉固，不能自復，夫妻乖戾，故反目相視。"
                  },
                  {
                    "type": "句",
                    "value": "《象》曰「不能正室」者，釋「夫妻反目」之義。以九三之夫不能正上九之室，故反目也。此假象以喻人事也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 4,
        "lines": [
          {
            "type": "句",
            "value": "《象》曰：有孚惕出，上合志也。"
          }
        ]
      },
      "wangzhu": {
        "type": "小象",
        "index": 4,
        "lines": [
          {
            "type": "句",
            "value": "《象》曰：外比於賢，以從上也。"
          }
        ]
      },
      "ycz": {
        "type": "小象",
        "index": 4,
        "lines": [
          {
            "type": "句",
            "value": "象曰：有孚惕出，上合志也。",
            "children": [
              {
                "type": "注",
                "text": "四既有孚，則五信任之，與之合志，所以得惕出而无咎也。惕出則血去，可知舉其輕者也。五既合志，衆陽皆從之矣。"
              }
            ]
          }
        ]
      },
      "zhengyi": {
        "type": "小象",
        "index": 4,
        "lines": [
          {
            "type": "句",
            "value": "《象》曰：有孚惕出，上合志也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「有孚，血去惕出，无咎」者，六四居九三之上，乘陵於三，三既務進，而己固之，懼三害己，故有血也。畏三侵陵，故惕懼也。但上九亦憎惡九三，六四與上九同志，共惡於三，三不能害己，故得其血去除，其惕出散，信能血去懼除，乃得无咎。"
                  },
                  {
                    "type": "句",
                    "value": "《象》曰「有孚惕出，上合志也」者，釋惕出之意。所以惕出者，由己與上九同合其志，共惡於三也。"
                  },
                  {
                    "type": "句",
                    "value": "注「夫言」至「无咎也」。　正義曰：「夫言血者陽犯陰也」者，謂此卦言血，陽犯陰也。夫者，發語之端，非是總凡之辭。故《需》六四云「需於血」，注云：「凡稱血者，陰陽相傷也」。則稱血者，非唯陽犯陰也。"
                  }
                ]
              }
            ]
          }
        ]
      }
    },
    {
      "jijie": {
        "type": "小象",
        "index": 5,
        "lines": [
          {
            "type": "句",
            "value": "《象》曰：有孚攣如，不獨富也。"
          }
        ]
      },
      "wangzhu": {
        "type": "小象",
        "index": 5,
        "lines": [
          {
            "type": "句",
            "value": "《象》曰：顯比之吉，位正中也。舍逆取順，失前禽也。邑人不誡，上使中也。"
          }
        ]
      },
      "ycz": {
        "type": "小象",
        "index": 5,
        "lines": [
          {
            "type": "句",
            "value": "象曰：有孚攣如，不獨富也。",
            "children": [
              {
                "type": "注",
                "text": "有孚攣如，蓋其鄰類皆牽攣而從之。與眾同欲不獨有其富也。君子之處難厄，唯其至誠，故得眾力之助而能濟其眾也。"
              }
            ]
          }
        ]
      },
      "zx": {
        "type": "小象",
        "index": 5,
        "lines": [
          {
            "type": "句",
            "value": "《象》曰：有孚攣如，不獨富也。"
          }
        ]
      },
      "zhengyi": {
        "type": "小象",
        "index": 5,
        "lines": [
          {
            "type": "句",
            "value": "《象》曰：有孚攣如，不獨富也。",
            "children": [
              {
                "type": "疏",
                "lines": [
                  {
                    "type": "句",
                    "value": "疏　正義曰：「有孚攣如」者，五居尊位，不疑於二，來而不距。二既牽挽而來，己又攀攣而迎接，志意合同，不有專固相逼，是有信而相牽攣也。如，語辭，非義類。"
                  }
                ]
              }
            ]
          },
          {
            "type": "句",
            "value": "「富以其鄰」者，五是陽爻，即必富實。心不專固，故能用富以與其鄰。鄰謂二也。"
          },
          {
            "type": "句",
            "value": "《象》曰「不獨富也」者，釋攣如之義。所以攀攣於二者，以其不獨自專固於富，欲分與二也。"
          }
        ]
      }
    },
    {
      "jijie": {
        "type": "小象",
        "index": 6,
        "lines": [
          {
            "type": "句",
            "value": "《象》曰：既雨既處，德積載也。君子征凶，有所疑也。"
          }
        ]
      },
      "wangzhu": {
        "type": "小象",
        "index": 6,
        "lines": [
          {
            "type": "句",
            "value": "《象》曰：比之无首，无所終也。"
          }
        ]
      },
      "zx": {
        "type": "小象",
        "index": 6,
        "lines": [
          {
            "type": "句",
            "value": "《象》曰：既雨既處，德積載也。君子征凶，有所疑也。"
          }
        ]
      },
      "zhengyi": {
        "type": "小象",
        "index": 6,
        "lines": [
          {
            "type": "句",
            "value": "《象》曰：既雨既處，德積載也。君子征凶，有所疑也。",
            "children": [
              {
                "type": "注",
                "text": "夫處下可以征而无咎者，唯泰也則然。坤本體下，又順而弱，不能敵剛，故可以全其類，征而吉也。自此以往，則其進各有難矣。夫巽雖不能若艮之善畜，猶不肯為坤之順從也，故可得少進，不可盡陵也。是以初九、九二，其復則可，至於九三，則輿說輻也。夫大畜者，畜之極也。畜而不已，畜極則通，是以其畜之盛在於四、五，至于上九，道乃大行。小畜積極而後乃能畜，是以四、五可以進，而上九說征之輻。"
              },
              {
                "type": "疏",
                "lines": [
                  {
                    "type": "句",
                    "value": "疏　正義曰：「既雨既處」者，九三欲進，己能固之，陰陽不通，故已得其雨也。既處者，三不能侵，不憂危害，故已得其處也。"
                  },
                  {
                    "type": "句",
                    "value": "「尚德載」者，體巽處上，剛不敢犯，為陰之長，能畜止剛健，慕尚此德之積聚而運載也，故云「尚德載」也。言慕尚此道德之積載也。"
                  }
                ]
              }
            ]
          },
          {
            "type": "句",
            "value": "「婦貞厲」者，上九制九三，是婦制其夫，臣制其君，雖復貞正，而近危厲也。"
          },
          {
            "type": "句",
            "value": "「月幾望」者，婦人之制夫，猶如月在望時盛極以敵日也。幾，辭也，已從上釋，故於此不復言也。"
          },
          {
            "type": "句",
            "value": "「君子征凶」者，陰疑於陽，必見戰伐，雖復君子之行而亦凶也。"
          },
          {
            "type": "句",
            "value": "《象》曰「既雨既處，德積載」者，釋「既雨既處」之義。言所以得「既雨既處」者，以上九道德積聚，可以運載，使人慕尚，故云「既雨既處」也。「君子征凶有所疑」者，釋「君子征凶」之義，言所以征凶者，陰氣盛滿，被陽有所疑忌，必見戰伐，故征凶也。"
          },
          {
            "type": "句",
            "value": "注「處小畜」至「征凶」。　正義曰：「處小畜之極，能畜者也」者，已處小畜盛極，是閉畜者也。「陽不獲亨，故既雨也」者，陽若亨通則不雨也。所以卦繇辭云：「小畜，亨，密雲不雨。」今九三之陽，被上九所固，不獲亨通，故既雨也。"
          },
          {
            "type": "句",
            "value": "注「夫處」至「征之輻」。　正義曰：「夫巽雖不能若艮之善畜」者，謂雖不能如大畜艮卦在上，善畜下之乾也。巽雖不能如艮之善畜，故其畜小也。「猶不肯為坤之順從」者，謂猶不肯如泰卦，坤在於上順從乾也。「故可得少進」者，謂初九、九二得前進也。「不可盡陵」者，九三欲陵上九，被上九所固，是不可得「盡陵」也。「畜而不已，畜極則通，是以其畜之盛在于四五，至于上九，道乃大行」者，此論大畜義也。大畜畜而不已，謂之「大畜」。四爻、五爻是畜之盛極，而不休已，畜極則通。四、五畜道既極，至於上九，无可所畜，故上九道乃大行，无所畜也。「小畜積極而後乃能畜」者，小畜之道既微，積其終極，至於上九，乃能畜也，謂畜九三也。「是以四、五可以進」者，四雖畜初，五雖畜二，畜道既弱，故初二可以進。「上九說征之輻」者，上九畜之積極，故能說此九三征行之輻。案：九三但有說輻，无征之文。而王氏言上九「說征之輻」者，輿之有輻，可以征行。九三爻有征義，今輿輻既說，則是說征之輻，因上九征凶之文，征則行也。文雖不言，於義必有言輻者。鄭《注》云「謂輿下縛木，與軸相連，鈎心之木」是也。《子夏傳》云：「輻，車劇也。」"
          }
        ]
      }
    }
  ],
  "guazhu": [
    [
      {
        "type": "注",
        "text": "小畜，《序卦》：比必有所畜，故受之以小畜。物相比附則為聚，聚，畜也。又相親比，則志相畜，小畜所以次比也。畜，止也，止則聚矣。為卦巽上乾下，乾在上之物，乃居巽下，夫畜止剛健，莫如巽順，為巽所畜，故為畜也。然巽陰也，其體柔順，唯能以巽順柔其剛健，非能力止之也，畜道之小者也。又四以一陰得位，為五陽所說。得位，得柔巽之道也。能畜羣陽之志，是以為畜也。小畜謂以小畜大，所畜聚者小，所畜之事小，以陰故也。彖專以六四畜諸陽，為成卦之義，不言二體，蓋舉其重者。"
      }
    ]
  ]
}