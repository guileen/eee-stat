{
  "children": [
    {
      "type": "卦",
      "name": "履",
      "down": "巽",
      "up": "乾",
      "lines": [
        {
          "type": "卦名",
          "value": "　 履卦 　巽下乾上"
        },
        {
          "type": "句",
          "value": "履虎尾，不咥人，亨。"
        }
      ]
    },
    {
      "type": "彖",
      "lines": [
        {
          "type": "句",
          "value": "彖曰：履，柔履剛也。說而應乎乾，是以履虎尾，不咥人，亨。",
          "children": [
            {
              "type": "注",
              "text": "凡彖者，言乎一卦之所以為主也，成卦之體在六三也。履虎尾者，言其危也。三為履主，以柔履剛，履危者也。履虎尾而不見咥者，以其說而應乎乾也。乾，剛正之德者也。不以說行夫佞邪，而以說應乎乾，宜其履虎尾不見咥而亨。"
            }
          ]
        },
        {
          "type": "句",
          "value": "剛中正，履帝位而不疚，光明也。",
          "children": [
            {
              "type": "注",
              "text": "言五之德。"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "象曰：上天下澤，履，君子以辯上下，定民志。"
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，素履，往无咎。",
          "children": [
            {
              "type": "注",
              "text": "處履之初，為履之始。履道惡華，故素乃无咎。處履以素，何往不從，必獨行其願，物无犯也。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "象曰：素履之往，獨行願也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，履道坦坦，幽人貞吉。",
          "children": [
            {
              "type": "注",
              "text": "履道尚謙，不喜處盈，務在致誠，惡夫外飾者也。而二以陽處陰，履於謙也。居內履中，隱顯同也。履道之美，於斯為盛，故履道坦坦，无險厄也。在幽而貞，宜其吉。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "象曰：幽人貞吉，中不自亂也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，眇能視，跛能履，履虎尾，咥人凶，武人為于大君。",
          "children": [
            {
              "type": "注",
              "text": "居履之時，以陽處陽，猶曰不謙，而況以陰居陽，以柔乘剛者乎？故以此為明，眇目者也；以此為行，跛足者也；以此履危，見咥者也。志在剛健，不脩所履，欲以陵武於人，為于大君，行未能免於凶，而志存于王，頑之甚也。"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "象曰：眇能視，不足以有明也。跛能履，不足以與行也。 咥人之凶， 位不當也。"
        },
        {
          "type": "句",
          "value": "武人為于大君，志剛也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "九四，履虎尾，愬愬終吉。",
          "children": [
            {
              "type": "注",
              "text": "逼近至尊，以陽承陽，處多懼之地，故曰「履虎尾，愬愬」也。然以陽居陰，以謙為本，雖處危懼，終獲其志，故終吉也。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "象曰：愬愬終吉，志行也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，夬履，貞厲。",
          "children": [
            {
              "type": "注",
              "text": "得位處尊，以剛決正，故曰「夬履貞厲」也。履道惡盈，而五處尊，是以危。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "象曰：夬履貞厲，位正當也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，視履，考祥其旋，元吉。",
          "children": [
            {
              "type": "注",
              "text": "禍福之祥，生乎所履，處履之極，履道成矣，故可視履而考祥也。居極應說，高而不危，是其旋也。履道大成，故元吉也。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "象曰：元吉在上，大有慶也。"
        }
      ]
    }
  ]
}