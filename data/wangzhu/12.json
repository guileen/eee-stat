{
  "children": [
    {
      "type": "卦",
      "name": "否",
      "down": "坤",
      "up": "乾",
      "lines": [
        {
          "type": "句",
          "value": "否之匪人。不利君子貞，大往小來。"
        },
        {
          "type": "句",
          "value": "彖曰 ：否之匪人，不利君子貞。大往小來，則是天地不交，而萬物不通也；上下不交，而天下无邦也。內陰而外陽，內柔而外剛，內小人而外君子。小人道長，君子道消也。"
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：天地不交，否，君子以儉德辟難，不可榮以祿。"
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，拔毛茹，以其彙，貞吉亨。",
          "children": [
            {
              "type": "注",
              "text": "居否之初，處順之始，為類之首者也。順非健也，何可以征？居否之時，動則入邪，三陰同道，皆不可進，故茅茹以類。貞而不諂，則吉亨。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：拔茅貞吉，志在君也。",
          "children": [
            {
              "type": "注",
              "text": "志在於君，故不苟進。"
            }
          ]
        },
        {
          "type": "句",
          "value": " "
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，包承，小人吉，大人否，亨。",
          "children": [
            {
              "type": "注",
              "text": "居否之世，而得其位；用其至順，包承於上。小人路通，內柔外剛；大人否之，其道乃亨。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：大人否亨，不亂群也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，包羞。",
          "children": [
            {
              "type": "注",
              "text": "俱用小道以承其上，而位不當，所以包羞也。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：包羞，位不當也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "九四，有命无咎，疇離祉。",
          "children": [
            {
              "type": "注",
              "text": "夫處否而不可以有命者，以所應者小人也；有命於小人，則消君子之道者也。今初志在君，處乎窮下，故可以有命无咎而疇麗福也。疇，謂初也。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：有命无咎，志行也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，休否，大人吉；其亡其亡，繫于苞桑。",
          "children": [
            {
              "type": "注",
              "text": "居尊當位，能休否道者也。施否於小人，否之休也。唯大人而後能然，故曰大人吉也。處君子道消之時，己居尊位，何可以安？故心存將危，乃得固也。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：大人之吉，位正當也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，傾否，先否後喜。",
          "children": [
            {
              "type": "注",
              "text": "先傾後通，故後喜也。始以傾為否，後得通乃喜。"
            }
          ]
        },
        {
          "type": "句",
          "value": "  "
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：否終則傾，何可長也。"
        },
        {
          "type": "句",
          "value": " "
        }
      ]
    }
  ]
}