{
  "children": [
    {
      "type": "卦",
      "name": "臨",
      "down": "兌",
      "up": "坤",
      "lines": [
        {
          "type": "卦名",
          "value": "　 臨卦 　兌下坤上"
        },
        {
          "type": "句",
          "value": "臨，元亨利貞，至于八月有凶。"
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：臨，剛浸而長，說而順，剛中而應，大亨以正，天之道也。",
          "children": [
            {
              "type": "注",
              "text": "陽轉進長，陰道日消。君子日長，小人日憂。大亨以正之義。"
            }
          ]
        },
        {
          "type": "句",
          "value": "至于八月有凶，消不久也。",
          "children": [
            {
              "type": "注",
              "text": "八月陽衰而陰長，小人道長，君子道消也，故曰有凶。"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：澤上有地，臨，君子以教思无窮，容保民无疆。",
          "children": [
            {
              "type": "注",
              "text": "相臨之道，莫若說順也。不恃威制，得物之誠，故物无違也。是以君子教思无窮，容保民无疆也。"
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，咸臨，貞吉。",
          "children": [
            {
              "type": "注",
              "text": "咸，感也，感，應也。有應於四，感以臨者也。四履正位，而己應焉，志行正者也。以剛感順，志行其正，以斯臨物，正而獲吉也。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：咸臨貞吉，志行正也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，咸臨，吉无不利。",
          "children": [
            {
              "type": "注",
              "text": "有應在五，感以臨者也。剛勝則柔危，而五體柔，非能同斯志者也。若順於五，則剛德不長，何由得吉，无不利乎？全與相違，則失於感應。其得咸臨吉无不利，必未順命也。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：咸臨，吉无不利，未順命也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，甘臨，无攸利。既憂之，无咎。",
          "children": [
            {
              "type": "注",
              "text": "甘者，佞邪說媚，不正之名也。履非其位，居剛長之世，而以邪說臨物，宜其无攸利也。若能盡憂其危，改脩其道，剛不害正，故咎不長。"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：甘臨，位不當也。既憂之，咎不長也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，至臨，无咎。",
          "children": [
            {
              "type": "注",
              "text": "處順應陽，不忌剛長，而乃應之，履得其位，盡其至者也。剛勝則柔危，柔不失正，乃得无咎也。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：至臨无咎，位當也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "六五，知臨，大君之宜，吉。",
          "children": [
            {
              "type": "注",
              "text": "處於尊位，履得其中。能納剛以禮，用建其正，不忌剛長，而能任之。委物以能，而不犯焉，則聰明者竭其視聽，知力者盡其謀能，不為而成，不行而至矣！大君之宜，如此而已，故曰「知臨，大君之宜，吉」也。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：大君之宜，行中之謂也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上六，敦臨，吉，无咎。",
          "children": [
            {
              "type": "注",
              "text": "處坤之極，以敦而臨者也。志在助賢，以敦為德，雖在剛長，剛不害厚，故无咎也。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：敦臨之吉，志在內也。"
        }
      ]
    }
  ]
}