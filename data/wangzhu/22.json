{
  "children": [
    {
      "type": "书名",
      "lines": [
        {
          "type": "句",
          "value": "《彖》曰：賁亨，柔來而文剛，故亨。分剛上而文柔，故小利有攸往。",
          "children": [
            {
              "type": "注",
              "text": "剛柔不分，文何由生？故坤之上六來居二位，柔來文剛之義也。柔來文剛，居位得中，是以亨。乾之九二，分居上位，分剛上而文柔之義也。剛上文柔，不得中位，不若柔來文剛，故小利有攸往。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "天文也。",
          "children": [
            {
              "type": "注",
              "text": "剛柔交錯而成文焉，天之文也。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "文明以止，人文也。",
          "children": [
            {
              "type": "注",
              "text": "止物不以威武而以文明，人之文也。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "觀乎天文，以察時變；觀乎人文，以化成天下。",
          "children": [
            {
              "type": "注",
              "text": "解天之文，則時變可知也；解人之文，則化成可為也。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "《象》曰：山下有火，賁。君子以明庶政，无敢折獄。",
          "children": [
            {
              "type": "注",
              "text": "處賁之時，止物以文明，不可以威刑，故君子以明庶政，而无敢折獄。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "初九，賁其趾，舍車而徒。",
          "children": [
            {
              "type": "注",
              "text": "在賁之始，以剛處下，居於无位，棄於不義，安夫徒步以從其志者也。故飾其趾，舍車而徒，義弗乘之謂也。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "《象》曰：舍車而徒，義弗乘也。"
        },
        {
          "type": "句",
          "value": "六二，賁其須。",
          "children": [
            {
              "type": "注",
              "text": "得其位而无應，三亦无應，俱无應而比焉，近而相得者也。須之為物，上附者也。循其所履以附於上，故曰賁其須也。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "《象》曰：賁其須，與上興也。"
        },
        {
          "type": "句",
          "value": "九三，賁如濡如，永貞吉。",
          "children": [
            {
              "type": "注",
              "text": "處下體之極，居得其位，與二相比，俱履其正，和合相潤，以成其文者也。既得其飾，又得其潤，故曰「賁如濡如」也。永保其貞，物莫之陵，故曰「永貞吉」也。 "
            }
          ]
        },
        {
          "type": "句",
          "value": " "
        },
        {
          "type": "句",
          "value": "《象》曰：永貞之吉，終莫之陵也。"
        },
        {
          "type": "句",
          "value": "六四，賁如皤如，白馬翰如。匪寇婚媾。",
          "children": [
            {
              "type": "注",
              "text": "有應在初而閡於三，為己寇難，二志相感，不獲通亨，欲靜則疑初之應，欲進則懼三之難，故或飾或素，內懷疑懼也。鮮絜其馬，翰如以待，雖履正位，未敢果其志也。三為剛猛，未可輕犯，匪寇乃婚，終无尤也。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "《象》曰：六四當位，疑也。匪寇婚媾，終無尤也。"
        },
        {
          "type": "句",
          "value": "六五，賁於丘園，束帛戔戔。吝，終吉。",
          "children": [
            {
              "type": "注",
              "text": "處得尊位，為飾之主，飾之盛者也。施飾於物，其道害也。施飾丘園，盛莫大焉，故賁於束帛，丘園乃落；賁於丘園，帛乃戔戔。用莫過儉，泰而能約，故必吝焉，乃得終吉也。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "《象》曰：六五之吉，有喜也。"
        },
        {
          "type": "句",
          "value": "上九，白賁，无咎。",
          "children": [
            {
              "type": "注",
              "text": "處飾之終，飾終反素，故在其質素，不勞文飾而无咎也。以白為飾，而无患憂，得志者也。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "《象》曰：白賁无咎，上得志也。"
        }
      ]
    }
  ]
}