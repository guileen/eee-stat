{
  "children": [
    {
      "type": "卦",
      "name": "剝",
      "down": "坤",
      "up": "艮",
      "lines": [
        {
          "type": "句",
          "value": "剝，不利有攸往。"
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：剝，剝也，柔變剛也。不利有攸往，小人長也。順而止之，觀象也。君子尚消息盈虛，天行也。",
          "children": [
            {
              "type": "注",
              "text": "坤順而艮止也，所以順而止之，不敢以剛止者，以觀其形象也。強亢激拂，觸忤以隕身，身既傾焉，功又不就，非君子之所尚也。"
            }
          ]
        },
        {
          "type": "句",
          "value": " "
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：山附於地，剝，上以厚下安宅。",
          "children": [
            {
              "type": "注",
              "text": "厚下者，牀不見剝也。安宅者，物不失處也。厚下安宅，治剝之道也。"
            }
          ]
        },
        {
          "type": "句",
          "value": " "
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，剝牀以足，蔑貞凶。",
          "children": [
            {
              "type": "注",
              "text": "牀者，人之所以安也。剝牀以足，猶云削牀之足也。蔑，猶削也。剝牀之足，滅下之道也。下道始滅，剛隕柔長，則正削而凶來也。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：剝牀以足，以滅下也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，剝牀以辨，蔑貞凶",
          "children": [
            {
              "type": "注",
              "text": "蔑，猶甚極之辭也。辨者，足之上也。剝道浸長，故剝其辨也。稍近於牀，轉欲滅物之所處，長柔而削正，以斯為德，物所棄也。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：剝牀以辨，未有與也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，剝之，无咎。",
          "children": [
            {
              "type": "注",
              "text": "與上為應，群陰剝陽，我獨協焉，雖處於剝，可以无咎。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：剝之无咎，失上下也。",
          "children": [
            {
              "type": "注",
              "text": "三上下各有二陰，而三獨應於陽，則失上下也。"
            }
          ]
        },
        {
          "type": "句",
          "value": " "
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，剝牀以膚，凶。",
          "children": [
            {
              "type": "注",
              "text": "初、二剝，牀，民所以安，未剝其身也。至四，剝道浸長，牀既剝盡，以及人身，小人遂盛，物將失身，豈唯削正？靡所不凶。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：剝牀以膚，切近災也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "六五，貫魚，以宮人寵，无不利。",
          "children": [
            {
              "type": "注",
              "text": "處剝之時，居得尊位，為剝之主者也。剝之為害，小人得寵，以消君子者也。若能施寵小人，於宮人而已，不害於正，則所寵雖眾，終无尤也。貫魚，謂此眾陰也。駢頭相次，似貫魚也。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：以宮人寵，終无尤也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，碩果不食。君子得輿，小人剝廬。",
          "children": [
            {
              "type": "注",
              "text": "處卦之終，獨全不落，故果至于碩而不見食也。君子居之，則為民覆蔭；小人用之，則剝下所庇也。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：君子得輿，民所載也。小人剝廬，終不可用也。"
        },
        {
          "type": "句",
          "value": " "
        }
      ]
    }
  ]
}