{
  "children": [
    {
      "type": "卦",
      "name": "復",
      "down": "震",
      "up": "坤",
      "lines": [
        {
          "type": "句",
          "value": "復，亨。出入无疾，朋來无咎。反復其道，七日來復。利有攸往。"
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：復，亨，剛反，動而以順行，是以出入无疾，",
          "children": [
            {
              "type": "注",
              "text": "入則為反，出則剛長，故无疾。疾，猶病也。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "朋來无咎。",
          "children": [
            {
              "type": "注",
              "text": "朋，謂陽也。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "反復其道，七日來復，",
          "children": [
            {
              "type": "注",
              "text": "陽氣始剝盡，至來復時，凡七日。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "天行也。 ",
          "children": [
            {
              "type": "注",
              "text": "以天之行，反復不過七日，復之不可遠也。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "利有攸往，剛長也。",
          "children": [
            {
              "type": "注",
              "text": "往則小人道消也。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "復其見天地之心乎？",
          "children": [
            {
              "type": "注",
              "text": "復者，反本之謂也。天地以本為心者也。凡動息則靜，靜非對動者也；語息則默，默非對語者也。然則天地雖大，富有萬物，雷動風行，運化萬變，寂然至无是其本矣。故動息地中，乃天地之心見也。若其以有為心，則異類未獲具存矣。"
            }
          ]
        },
        {
          "type": "句",
          "value": " "
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：雷在地中，復。先王以至日閉關，商旅不行，后不省方。",
          "children": [
            {
              "type": "注",
              "text": "方，事也。冬至，陰之復也。夏至，陽之復也。故為復，則至於寂然大靜。先王則天地而行者也，動復則靜，行復則止，事復則无事也。"
            }
          ]
        },
        {
          "type": "句",
          "value": " "
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，不遠復，无祗悔，元吉。",
          "children": [
            {
              "type": "注",
              "text": "最處復初，始復者也。復之不速，遂至迷凶*，不遠而復，幾悔而反，以此脩身，患難遠矣。錯之於事，其殆庶幾乎，故元吉也。"
            }
          ]
        },
        {
          "type": "句",
          "value": "* 或作「遂至遠凶」"
        },
        {
          "type": "句",
          "value": " "
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：不遠之復，以脩身也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，休復，吉。",
          "children": [
            {
              "type": "注",
              "text": "得位處中，最比於初。上无陽爻以疑其親。陽為仁行，在初之上而附順之，下仁之謂也。既處中位，親仁善鄰，復之休也。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：休復之吉，以下仁也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，頻復，厲无咎。",
          "children": [
            {
              "type": "注",
              "text": "頻，頻蹙之貌也。處下體之終，雖愈於上六之迷，已失復遠矣，是以蹙也。蹙而求復，未至於迷，故雖危无咎也。復道宜速，蹙而乃復，義雖无咎，它來難保。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：頻復之厲，義无咎也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，中行獨復。",
          "children": [
            {
              "type": "注",
              "text": "四上下各有二陰而處厥中，履得其位而應於初，獨得所復。順道而反，物莫之犯，故曰中行獨復也。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：中行獨復，以從道也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "六五，敦復，无悔。",
          "children": [
            {
              "type": "注",
              "text": "居厚而履中，居厚則无怨，履中則可以自考。雖不足以及休復之吉，守厚以復，悔可免也。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：敦復无悔，中以自考也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上六，迷復，凶，有災眚。用行師，終有大敗。以其國君凶，至于十年不克征。",
          "children": [
            {
              "type": "注",
              "text": "最處復後，是迷者也。以迷求復，故曰迷復也。用之行師，難用有克也，終必大敗。用之於國，則反乎君道也。大敗乃復，量斯勢也，雖復十年脩之，猶未能征也。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：迷復之凶，反君道也。"
        },
        {
          "type": "句",
          "value": " "
        }
      ]
    }
  ]
}