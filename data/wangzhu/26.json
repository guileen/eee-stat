{
  "children": [
    {
      "type": "卦",
      "name": "大畜",
      "down": "乾",
      "up": "艮",
      "lines": [
        {
          "type": "卦名",
          "value": "　 大畜卦 　乾下艮上"
        },
        {
          "type": "句",
          "value": "大畜， 利貞。不家食，吉。利涉大川。"
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：大畜，剛健篤實，輝光日新其德，",
          "children": [
            {
              "type": "注",
              "text": "凡物既厭而退者弱也，既榮而隕者薄也。夫能輝光日新其德者，唯剛健篤實也。"
            }
          ]
        },
        {
          "type": "句",
          "value": "剛上而尚賢。",
          "children": [
            {
              "type": "注",
              "text": "謂上九也。處上而大通，剛來而不距，尚賢之謂也。"
            }
          ]
        },
        {
          "type": "句",
          "value": "能止健，大正也。",
          "children": [
            {
              "type": "注",
              "text": "健莫過乾，而能止之，非夫大正，未之能也。"
            }
          ]
        },
        {
          "type": "句",
          "value": "不家食吉，養賢也。利涉大川，應乎天也。",
          "children": [
            {
              "type": "注",
              "text": "有大畜之實，以之養賢，令賢者不家食，乃吉也。尚賢制健，大正應天，不憂險難，故利涉大川也。"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：天在山中，大畜，君子以多識前言往行，以畜其德。",
          "children": [
            {
              "type": "注",
              "text": "物之可畜於懷，令德不散盡於此也。"
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，有厲，利已。",
          "children": [
            {
              "type": "注",
              "text": "四乃畜己，未可犯也。故進則有厲，已則利也。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：有厲利已，不犯災也。",
          "children": [
            {
              "type": "注",
              "text": "處健之始，未果其健者，故能利已。"
            }
          ]
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，輿說輹。",
          "children": [
            {
              "type": "注",
              "text": "五處畜盛，未可犯也，遇斯而進，故輿說輹也。居得其中，能以其中，不為馮河，死而无悔，遇難能止，故无尤也。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：輿說輹，中无尤也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "九三，良馬逐，利艱貞。曰閑輿衛，利有攸往。",
          "children": [
            {
              "type": "注",
              "text": "凡物極則反，故畜極則通。初二之進，值於畜盛，故不可以升。至於九三，升于上九，而上九處天衢之亨，塗徑大通，進无違距，可以馳騁，故曰良馬逐也。履當其位，進得其時，在乎通路*，不憂險厄，故利艱貞也。閑，閡也。衛，護也。進得其時，雖涉艱難而无患也，輿雖遇閑而故衛也。與上合志，故利有攸往也。"
            }
          ]
        },
        {
          "type": "句",
          "value": "*或作「之乎通路」。"
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：利有攸往，上合志也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，童牛之牿，元吉。",
          "children": [
            {
              "type": "注",
              "text": "處艮之始，履得其位，能止健初。距不以角，柔以止剛，剛不敢犯，抑銳之始。以息強爭，豈唯獨利，乃將有喜也。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：六四元吉，有喜也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "六五，豶豕之牙，吉。",
          "children": [
            {
              "type": "注",
              "text": "豕牙橫猾，剛暴難制之物，謂二也。五處得尊位，為畜之主。二剛而進，能豶其牙，柔能制健，禁暴抑盛，豈唯能固其位，乃將有慶也。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：六五之吉，有慶也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，何天之衢，亨。",
          "children": [
            {
              "type": "注",
              "text": "處畜之極，畜極則通，大畜以至於大亨之時。何，辭也。猶云何畜，乃天之衢亨也。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：何天之衢，道大行也。"
        }
      ]
    }
  ]
}