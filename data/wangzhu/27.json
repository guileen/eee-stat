{
  "children": [
    {
      "type": "卦",
      "name": "頤",
      "down": "震",
      "up": "艮",
      "lines": [
        {
          "type": "句",
          "value": "頤，貞吉。觀頤，自求口實。"
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：頤，貞吉，養正則吉也。 觀頤，觀其所養也。自求口實，觀其自養也。天地養萬物，聖人養賢以及萬民，頤之時大矣哉！"
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：山下有雷，頤，君子以慎言語，節飲食。",
          "children": [
            {
              "type": "注",
              "text": "言語、飲食猶慎而節之，而況其餘乎。"
            }
          ]
        },
        {
          "type": "句",
          "value": " "
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，舍爾靈龜，觀我朵頤，凶。",
          "children": [
            {
              "type": "注",
              "text": "朵頤者，嚼也。以陽處下，而為動始，不能令物由己養，動而求養者也。夫安身莫若不競，脩己莫若自保。守道則福至，求祿則辱來。居養賢之世，不能貞其所履，以全其德，而舍其靈龜之明兆，羨我朵頤而躁求，離其致養之至道，闚我寵祿而競進，凶莫甚焉。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：觀我朵頤，亦不足貴也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，顛頤，拂經于丘頤，征凶。",
          "children": [
            {
              "type": "注",
              "text": "養下曰顛。拂，違也。經，猶義也。丘，所履之常也。處下體之中，无應於上，反而養初。居下不奉上而反養下，故曰「顛頤，拂經于丘」也。以此而養，未見其福也。以此而行，未見有與，故曰「頤，征凶」。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：六二征凶，行失類也。",
          "children": [
            {
              "type": "注",
              "text": "類皆上養，而二處下養初。"
            }
          ]
        },
        {
          "type": "句",
          "value": " "
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，拂頤，貞凶，十年勿用，无攸利。",
          "children": [
            {
              "type": "注",
              "text": "履夫不正，以養於上，納上以諂者也。拂養正之義，故曰拂頤貞凶也。處頤而為此行，十年見棄者也。立行於斯，无施而利。"
            }
          ]
        },
        {
          "type": "句",
          "value": "　"
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：十年勿用，道大悖也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，顛頤，吉。虎視耽耽，其欲逐逐，无咎。",
          "children": [
            {
              "type": "注",
              "text": "體屬上體，居得其位，而應於初。以上養下，得頤之義，故曰顛頤吉也。下交不可以瀆，故虎視眈眈。威而不猛，不惡而嚴。養德施賢，何可有利？故其欲逐逐，尚敦實也。脩此二者，然後乃得全其吉而无咎。觀其自養則履正，察其所養則養陽，頤爻之貴，斯為盛矣。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：顛頤之吉，上施光也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "六五，拂經，居貞吉，不可涉大川。",
          "children": [
            {
              "type": "注",
              "text": "以陰居陽，拂頤之義也，行則失類，故宜居貞也。无應於下，而比於上，故可守貞從上，得頤之吉。雖得居貞之吉，處頤違謙，難未可涉也。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：居貞之吉，順以從上也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，由頤，厲吉，利涉大川。",
          "children": [
            {
              "type": "注",
              "text": "以陽處上，而履四陰，陰不能獨為主，必宗於陽也。故莫不由之以得其養，故曰由頤。為眾陰之主，不可瀆也，故厲乃吉。有似家人悔厲之義，貴而无位，是以厲也；高而有民，是以吉也。為養之主，物莫之違，故利涉大川也。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：由頤厲吉，大有慶也。"
        },
        {
          "type": "句",
          "value": "　"
        }
      ]
    }
  ]
}