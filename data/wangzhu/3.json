{
  "children": [
    {
      "type": "卦",
      "name": "屯",
      "down": "震",
      "up": "坎",
      "lines": [
        {
          "type": "卦名",
          "value": "　 屯卦 　震下坎上"
        },
        {
          "type": "句",
          "value": "屯，元亨利貞。",
          "children": [
            {
              "type": "注",
              "text": "剛柔始交，是以屯也。不交則否，故屯乃大亨也。大亨則无險，故利貞。 "
            }
          ]
        },
        {
          "type": "句",
          "value": "勿用有攸往，",
          "children": [
            {
              "type": "注",
              "text": "往益屯也。"
            }
          ]
        },
        {
          "type": "句",
          "value": "利建侯。",
          "children": [
            {
              "type": "注",
              "text": "得主則定。"
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：屯，剛柔始交而難生，動乎險中，大亨貞。",
          "children": [
            {
              "type": "注",
              "text": "始於險難，至於大亨，而後全正，故曰「屯，元亨利貞」。"
            }
          ]
        },
        {
          "type": "句",
          "value": "雷雨之動滿盈，",
          "children": [
            {
              "type": "注",
              "text": "雷雨之動，乃得滿盈，皆剛柔始交之所為。"
            }
          ]
        },
        {
          "type": "句",
          "value": "天造草昧， 宜建侯而不寧。",
          "children": [
            {
              "type": "注",
              "text": "屯體不寧，故利建侯也。屯者，天地造始之時也，造物之始，始於冥昧，故曰草昧也。處造始之時，所宜之善，莫善建侯也。"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：雲雷屯，君子以經綸。",
          "children": [
            {
              "type": "注",
              "text": "君子經綸之時。"
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，磐桓，利居貞，利建侯。",
          "children": [
            {
              "type": "注",
              "text": "處屯之初，動則難生，不可以進，故磐桓也。處此時也，其利安在？不唯居貞建侯乎？夫息亂以靜，守靜以侯，安民在正，弘正在謙。屯難之世，陰求於陽，弱求於強，民思其主之時也。初處其首而又下焉。爻備斯義，宜其得民也。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：雖磐桓，志行正也。",
          "children": [
            {
              "type": "注",
              "text": "不可以進，故磐桓也；非為宴安，棄成務也。故「雖磐桓，志行正」也。"
            }
          ]
        },
        {
          "type": "句",
          "value": " 以貴下賤，大得民也。",
          "children": [
            {
              "type": "注",
              "text": "陽貴而陰賤也。"
            }
          ]
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，屯如邅如，乘馬班如。匪寇婚媾，女子貞不字，十年乃字。",
          "children": [
            {
              "type": "注",
              "text": "志在乎五，不從於初。屯難之時，正道未行，與初相近而不相得，困於侵害，故屯邅也。時方屯難，正道未通，涉遠而行，難可以進，故曰乘馬班如也。寇謂初也。无初之難，則與五婚矣，故曰「匪寇婚媾」也。志在於五，不從於初，故曰女子貞不字也。屯難之世，勢不過十年者也。十年則反常，反常則本志斯獲矣。故曰十年乃字。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：六二之難，乘剛也。十年乃字，反常也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，即鹿无虞，惟入于林中，君子幾不如舍。往吝！",
          "children": [
            {
              "type": "注",
              "text": "三既近五，而无寇難。四雖比五，其志在初，不妨已路，可以進而无屯邅也。見路之易，不揆其志，五應在二，往必不納，何異无虞以從禽乎？雖見其禽而无其虞，徒入于林中，其可獲乎？幾，辭也。夫君子之動，豈取恨辱哉！故不如舍。往吝，窮也。"
            }
          ]
        },
        {
          "type": "句",
          "value": "《象》曰，既鹿无虞，以從禽也。君子舍之，往吝窮也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，乘馬班如。求婚媾，往吉，无不利。",
          "children": [
            {
              "type": "注",
              "text": "二雖比初，執貞不從，不害己志者也。求與合好，往必見納矣。故曰「往吉，无不利」。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：求而往，明也。",
          "children": [
            {
              "type": "注",
              "text": "見彼之情狀也。"
            }
          ]
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，屯其膏，小貞吉，大貞凶。",
          "children": [
            {
              "type": "注",
              "text": "處屯難之時，居尊位之上，不能恢弘博施，无物不與，拯濟微滯，亨于群小，而繫應在二，屯難其膏，非能光其施者也。固志同好，不容他間，小貞之吉，大貞之凶。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：屯其膏，施未光也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上六，乘馬班如，泣血漣如。",
          "children": [
            {
              "type": "注",
              "text": "處險難之極，下无應援，進无所適，雖比於五，五屯其膏，不與相得，居不獲安，行无所適，窮困闉厄，无所委仰，故泣血漣如。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：泣血漣如，何可長也。"
        }
      ]
    }
  ]
}