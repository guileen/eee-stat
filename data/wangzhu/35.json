{
  "children": [
    {
      "type": "卦",
      "name": "晉",
      "down": "坤",
      "up": "離",
      "lines": [
        {
          "type": "卦名",
          "value": "　 晉卦 　坤下離上"
        },
        {
          "type": "句",
          "value": "晉，康侯用錫馬蕃庶，晝日三接。"
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：晉，進也。明出地上，順而麗乎大明，柔進而上行。",
          "children": [
            {
              "type": "注",
              "text": "凡言上行者，所之在貴也。 "
            }
          ]
        },
        {
          "type": "句",
          "value": "是以康侯用錫馬蕃庶，晝日三接也。",
          "children": [
            {
              "type": "注",
              "text": "康，美之名也。順以著明，臣之道也。柔進而上行，物所與也，故得錫馬而蕃庶。以訟受服，則終朝三褫；柔進受寵，則一晝三接也。"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：明出地上，晉，君子以自昭明德。",
          "children": [
            {
              "type": "注",
              "text": "以順著明，自顯之道。"
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，晉如摧如，貞吉，罔孚，裕，无咎。",
          "children": [
            {
              "type": "注",
              "text": "處順之初，應明其始，明順之德，於斯將隆。進明退順，不失其正，故曰晉如摧如貞吉也。處卦之始，功業未著，物未之信，故曰罔孚。方踐卦始，未至履位，以此為足，自喪其長者也。故必裕之，然後无咎。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：晉如摧如，獨行正也。裕无咎，未受命也。",
          "children": [
            {
              "type": "注",
              "text": "未得履位，未受命也。"
            }
          ]
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，晉如愁如，貞吉。受茲介福，于其王母。",
          "children": [
            {
              "type": "注",
              "text": "進而无應，其德不昭，故曰晉如愁如。居中得位，履順而正，不以无應而回其志，處晦能致其誠者也。脩德以斯，聞乎幽昧，得正之吉也，故曰貞吉。母者，處內而成德者也。鳴鶴在陰則其子和之，立誠於闇，闇亦應之，故其初愁如。履貞不回，則乃受茲大福于其王母也。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：受茲介福，以中正也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，眾允，悔亡。",
          "children": [
            {
              "type": "注",
              "text": "處非其位，悔也。志在上行，與眾同信，順而麗明，故得悔亡也。"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：眾允之，志上行也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "九四，晉如鼫鼠，貞厲。",
          "children": [
            {
              "type": "注",
              "text": "履非其位，上承於五，下據三陰。履非其位，又負且乘，无業可安，志无所據，以斯為進，正之危也。進如鼫鼠，无所守也。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：鼫鼠貞厲，位不當也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "六五，悔亡，失得勿恤。往吉，无不利。",
          "children": [
            {
              "type": "注",
              "text": "柔得尊位，陰為明主，能不用 察，不代下任也。故雖不當位，能消其悔。失得勿恤，各有其司，術斯以往，无不利也。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：失得勿恤，往有慶也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，晉其角，維用伐邑。厲吉无咎，貞吝。",
          "children": [
            {
              "type": "注",
              "text": "處進之極，過明之中，明將夷焉。已在乎角，而猶進之，非亢如何？失夫道化无為之事，必須攻伐然後服邑。危乃得吉，吉乃无咎，用斯為正，亦以賤矣。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：維用伐邑，道未光也。"
        }
      ]
    }
  ]
}