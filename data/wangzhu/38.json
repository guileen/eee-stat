{
  "children": [
    {
      "type": "书名",
      "lines": [
        {
          "type": "句",
          "value": "《彖》曰：睽，火動而上，澤動而下。二女同居，其志不同行。說而麗乎明，柔進而上行，得中而應乎剛，是以小事吉。",
          "children": [
            {
              "type": "注",
              "text": "事皆相違，害之道也。何由得小事吉？以有此三德也。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "天地睽而其事同也，男女睽而其志通也，萬物睽而其事類也，睽之時用大矣哉！",
          "children": [
            {
              "type": "注",
              "text": "睽離之時，非小人之所能用也。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "《象》曰：上火下澤，睽，君子以同而異。",
          "children": [
            {
              "type": "注",
              "text": "同於通理，異於職事。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "初九，悔亡。喪馬勿逐自復，見惡人，无咎。",
          "children": [
            {
              "type": "注",
              "text": "處睽之初，居下體之下，无應獨立，悔也。與四合志，故得悔亡。馬者，必顯之物。處物之始，乖而喪其馬，物莫能同，其私必相顯也，故勿逐而自復也。時方乖離，而位乎窮下，上无應可援，下无權可恃，顯德自異，為惡所害，故見惡人乃得免咎也。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "《象》曰：見惡人，以辟咎也。"
        },
        {
          "type": "句",
          "value": "九二，遇主于巷，无咎。",
          "children": [
            {
              "type": "注",
              "text": "處睽失位，將无所安。然五亦失位，俱求其黨，出門同趣，不期而遇，故曰遇主于巷也。處睽得援，雖失其位，未失道也。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "《象》曰：遇主于巷，未失道也。"
        },
        {
          "type": "句",
          "value": "六三，見輿曳，其牛掣，其人天且劓。无初有終。",
          "children": [
            {
              "type": "注",
              "text": "凡物近而不相得則凶。處睽之時，履非其位，以陰居陽，以柔乘剛，志在於上，而不和於四。二應於五，則近而不相比，故見輿曳。輿曳者，履非其位，失所載也。其牛掣者，滯隔所在，不獲進也。其人天且劓者，四從上取，二從下取，而應在上九，執志不回，初雖受困，終獲剛助。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "《象》曰：見輿曳，位不當也。无初有終，遇剛也。"
        },
        {
          "type": "句",
          "value": "九四，睽孤，遇元夫，交孚，厲无咎。",
          "children": [
            {
              "type": "注",
              "text": "无應獨處，五自應二，三與己睽，故曰睽孤也。初亦无應特立。處睽之時，俱在獨立，同處體下，同志者也。而己失位，比於三五，皆與己乖，處无所安，故求其疇類而自託焉，故曰遇元夫也。同志相得而无疑焉，故曰交孚也。雖在乖隔，志故得行，故雖危无咎。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "《象》曰：交孚无咎，志行也。"
        },
        {
          "type": "句",
          "value": "六五，悔亡。厥宗噬膚，往何咎？",
          "children": [
            {
              "type": "注",
              "text": "非位，悔也。有應，故亡。厥宗，謂二也。噬膚者，齧柔也。三雖比二，二之所噬，非妨己應者也。以斯而往，何咎之有？往必合也。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "《象》曰：厥宗噬膚，往有慶也。"
        },
        {
          "type": "句",
          "value": "上九，睽孤，見豕負塗，載鬼一車，先張之弧，後說之弧。匪寇婚媾，往，遇雨則吉。",
          "children": [
            {
              "type": "注",
              "text": "處睽之極，睽道未通，故曰睽孤。己居炎極，三處澤盛，睽之極也。以文明之極，而觀至穢之物，睽之甚也。豕而負塗，穢莫過焉。至睽將合，至殊將通，恢詭譎怪，道將為一。未至於洽，先見殊怪，故見豕負塗，甚可穢也。見鬼盈車，吁可怪也。先張之弧，將攻害也。後說之弧，睽怪通也。四剠其應，故為寇也。睽志將通，非寇婚媾，往不失時，睽疑亡也。貴於遇雨，和陰陽也。陰陽既和，群疑亡也。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "《象》曰：遇雨之吉，群疑亡也。"
        },
        {
          "type": "句",
          "value": " "
        }
      ]
    }
  ]
}