{
  "children": [
    {
      "type": "卦",
      "name": "需",
      "down": "乾",
      "up": "坎",
      "lines": [
        {
          "type": "句",
          "value": "需，有孚，光亨貞吉，利涉大川。 "
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：需，須也，險在前也，剛健而不陷，其義不困窮矣。需有孚，光亨貞吉，位乎天位，以正中也。 ",
          "children": [
            {
              "type": "注",
              "text": "謂五也。位乎天位，用其中正，以此待物，需道畢矣，故光亨貞吉。"
            }
          ]
        },
        {
          "type": "句",
          "value": "利涉大川，往有功也。 ",
          "children": [
            {
              "type": "注",
              "text": "乾德獲進，往輒亨也。"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：雲上於天，需；君子以飲食宴樂。 ",
          "children": [
            {
              "type": "注",
              "text": "童蒙已發，盛德光亨，飲食宴樂，其在茲乎。"
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，需于郊，利用恒，无咎。 ",
          "children": [
            {
              "type": "注",
              "text": "居需之時，最遠於難，能抑其進。以遠險待時，雖不應幾，可以保常也。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：需于郊，不犯難行也。利用恒无咎，未失常也。 "
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，需于沙，小有言，終吉。 ",
          "children": [
            {
              "type": "注",
              "text": "轉近於難，故曰「需于沙」也；不至致寇，故曰「小有言」也。近不逼難，遠不後時，履健居中，以待其會，雖小有言，以吉終也。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：需于沙，衍在中也。雖小有言，以終吉也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "九三，需于泥，致寇至。 ",
          "children": [
            {
              "type": "注",
              "text": "以剛逼難，欲進其道，所以招寇而致敵也。猶有須焉，不陷其剛。寇之來也，自我所招，敬慎防備，可以不敗。"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：需于泥，災在外也。自我致寇，敬慎不敗也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，需于血，出自穴。 ",
          "children": [
            {
              "type": "注",
              "text": "凡稱血者，陰陽相傷者也。陰陽相近而不相得，陽欲進而陰塞之，則相害也。穴者，陰之路也。處坎之始，居穴者也。九三剛進，四不能距，見侵則辟，順以聽命者也。故曰「需于血，出自穴」也。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：需于血，順以聽也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，需于酒食，貞吉。 ",
          "children": [
            {
              "type": "注",
              "text": "需之所須，以待達也。已得天位，暢其中正，无所復須，故酒食而已，獲貞吉也。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：酒食貞吉，以中正也。 "
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上六，入于穴，有不速之客三人來，敬之終吉。 ",
          "children": [
            {
              "type": "注",
              "text": "六四所以出自穴者，以不與三相得而塞其路，不辟則害，故不得不出自穴而辟之也。至於上六，處卦之終，非塞路者也。與三為應，三來之己，乃為己援，故无畏害之辟，而乃有入穴之固也。三陽所以不敢進者，須難之終也。難終則至，不待召也。己居難終，故自來也。處无位之地，以一陰而為三陽之主，故必敬之而後終吉。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：不速之客來，敬之終吉。雖不當位，未大失也。 ",
          "children": [
            {
              "type": "注",
              "text": "處无位之地，不當位者也。敬之則得終吉，故雖不當位，未大失也。"
            }
          ]
        }
      ]
    }
  ]
}