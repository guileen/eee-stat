{
  "children": [
    {
      "type": "卦",
      "name": "漸",
      "down": "艮",
      "up": "巽",
      "lines": [
        {
          "type": "句",
          "value": "漸，女歸吉。利貞。",
          "children": [
            {
              "type": "注",
              "text": "漸者，漸進之卦也。止而巽，以斯適進，漸進者也。以止巽為進，故女歸吉也。進而用正，故利貞也。"
            }
          ]
        },
        {
          "type": "句",
          "value": " "
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：漸之進也，",
          "children": [
            {
              "type": "注",
              "text": "之於進也。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "女歸吉也。 進得位，往有功也。進以正，可以正邦也。 其位，剛得中也。",
          "children": [
            {
              "type": "注",
              "text": "以漸進得位也。"
            }
          ]
        },
        {
          "type": "句",
          "value": " "
        },
        {
          "type": "句",
          "value": "止而巽，動不窮也。"
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：山上有木，漸，君子以居賢德善俗。",
          "children": [
            {
              "type": "注",
              "text": "賢德以止巽則居，風俗以止巽乃善。"
            }
          ]
        },
        {
          "type": "句",
          "value": " "
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，鴻漸于干，小子厲，有言，无咎。",
          "children": [
            {
              "type": "注",
              "text": "鴻，水鳥也。適進之義，始於下而升者也，故以鴻為喻。六爻皆以進而履之為義焉，始進而位乎窮下，又无其應，若履于干，危不可以安也。始進而未得其位，則困於小子，窮於謗言，故曰小子厲有言也。困於小子讒諛之言，未傷君子之義，故曰无咎也。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：小子之厲，義无咎也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，鴻漸于磐，飲食衎衎，吉。",
          "children": [
            {
              "type": "注",
              "text": "磐，山石之安者也。進而得位，居中而應，本无祿養，進而得之，其為歡樂，願莫先焉。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：飲食衎衎，不素飽也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，鴻漸于陸，夫征不復，婦孕不育，凶。利禦寇。",
          "children": [
            {
              "type": "注",
              "text": "陸，高之頂也。進而之陸，與四相得，不能復反者也。夫征不復，樂於邪配，則婦亦不能執貞矣。非夫而孕，故不育也。三本艮體，而棄乎群醜，與四相得，遂乃不反，至使婦孕不育。見利忘義，貪進忘舊，凶之道也。異體合好，順而相保，物莫能間，故利禦寇也。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：夫征不復，離群醜也。婦孕不育，失其道也。利用禦寇，順相保也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，鴻漸于木，或得其桷，无咎。",
          "children": [
            {
              "type": "注",
              "text": "鳥而之木，得其宜也。或得其桷，遇安棲也；雖乘于剛，志相得也。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：或得其桷，順以巽也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，鴻漸于陵，婦三歲不孕，終莫之勝，吉。",
          "children": [
            {
              "type": "注",
              "text": "陵，次陸者也。進得中位，而隔乎三四，不得與其應合，故婦三歲不孕也。各履正而居中，三四不能久塞其塗者也。不過三歲，必得所願矣。進以正邦，三年有成，成則道濟，故不過三歲也。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：終莫之勝吉，得所願也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，鴻漸于陸，其羽可用為儀，吉。",
          "children": [
            {
              "type": "注",
              "text": "進處高絜，不累於位，无物可以屈其心而亂其志。峨峨清遠，儀可貴也。故曰其羽可用為儀，吉。"
            }
          ]
        },
        {
          "type": "句",
          "value": " "
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：其羽可用為儀吉，不可亂也。"
        },
        {
          "type": "句",
          "value": " "
        }
      ]
    }
  ]
}