{
  "children": [
    {
      "type": "卦",
      "name": "小過",
      "down": "艮",
      "up": "震",
      "lines": [
        {
          "type": "句",
          "value": "小過，利貞。可小事，不可大事。飛鳥遺之音，不宜上，宜下，大吉。",
          "children": [
            {
              "type": "注",
              "text": "飛鳥遺其音，聲哀以求處，上愈无所適，下則得安。愈上則愈窮，莫若飛鳥也。"
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：小過，小者過而亨也。",
          "children": [
            {
              "type": "注",
              "text": "小者，謂凡諸小事也。過於小事而通者也。"
            }
          ]
        },
        {
          "type": "句",
          "value": "過以利貞，與時行也。",
          "children": [
            {
              "type": "注",
              "text": "過而得以利貞，應時宜也。施過於恭儉，利貞者也。"
            }
          ]
        },
        {
          "type": "句",
          "value": "柔得中，是以小事吉也。剛失位而不中，是以不可大事也。",
          "children": [
            {
              "type": "注",
              "text": "成大事者，必在剛也。柔而浸大，剝之道也。"
            }
          ]
        },
        {
          "type": "句",
          "value": "有飛鳥之象焉，",
          "children": [
            {
              "type": "注",
              "text": "不宜上，宜下，即飛鳥之象。"
            }
          ]
        },
        {
          "type": "句",
          "value": "飛鳥遺之音，不宜上，宜下，大吉，上逆而下順也。",
          "children": [
            {
              "type": "注",
              "text": "上則乘剛，逆也；下則承陽，順也。施過於不順，凶莫大焉；施過於順，過更變而為吉也。"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：山上有雷，小過。君子以行過乎恭，喪過乎哀，用過乎儉。"
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，飛鳥以凶。",
          "children": [
            {
              "type": "注",
              "text": "小過，上逆下順，而應在上卦。進而之逆，无所錯足，飛鳥之凶也。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：飛鳥以凶，不可如何也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，過其祖，遇其妣；不及其君，遇其臣。无咎。",
          "children": [
            {
              "type": "注",
              "text": "過而得之謂之遇。在小過而當位，過而得之謂也。祖，始也，謂初也。妣者居內履中而正者也。過初而履二位，故曰過其祖而遇其妣。過而不至於僭，盡於臣位而已，故曰不及其君，遇其臣，无咎。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：不及其君，臣不可過也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "九三，弗過防之，從或戕之，凶。",
          "children": [
            {
              "type": "注",
              "text": "小過之世，大者不立，故令小者得過也。居下體之上，以陽當位，而不能先過防之，至令小者咸過而復應而從焉。其從之也，則戕之，凶至矣。故曰弗過防之，從或戕之，凶也。"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：從或戕之，凶如何也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "九四，无咎，弗過遇之。往厲必戒，勿用永貞。",
          "children": [
            {
              "type": "注",
              "text": "雖體陽爻而不居其位，不為貴主*，故得无咎也。失位在下，不能過者也。以其不能過，故得合於免咎之宜，故曰弗過遇之。夫宴安酖毒，不可懷也。處於小過不寧之時，而以陽居陰，不能有所為者也。以此自守，免咎可也；以斯攸往，危之道也。不交於物，物亦弗與，无援之助，故危則必戒而已，无所告救也。沈沒怯弱，自守而已，以斯而處於群小之中，未足任者也；故曰勿用永貞，言不足用之於永貞。"
            }
          ]
        },
        {
          "type": "句",
          "value": "*「貴主」或作「責主」。"
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：弗過遇之，位不當也。往厲必戒，終不可長也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "六五，密雲不雨，自我西郊，公弋取彼在穴。",
          "children": [
            {
              "type": "注",
              "text": "小過，小者過於大也。六得五位，陰之盛也，故密雲不雨，至于西郊也。夫雨者，陰布於上*，而陽薄之而不得通，則烝而為雨，今艮止於下而不交焉，故不雨也。是故，小畜尚往而亨，則不雨也。小過，陽不上交，亦不雨也。雖陰盛於上，未能行其施也。公者，臣之極也，五極陰盛，故稱公也。弋，射也。在穴者，隱伏之物也。小過者，過小而難未大作，猶在隱伏者也。以陰質治小過，能獲小過者也，故曰公弋取彼在穴也。除過之道，不在取之，是乃密雲未能雨也。"
            }
          ]
        },
        {
          "type": "句",
          "value": "*「陰布於上」或作「陰在於上」。"
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：密雲不雨，已上也。",
          "children": [
            {
              "type": "注",
              "text": "陽已上，故止也。"
            }
          ]
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上六，弗遇，過之，飛鳥離之，凶，是謂災眚。",
          "children": [
            {
              "type": "注",
              "text": "小人之過，遂至上極；過而不知限，至於亢也。過至于亢，將何所遇？飛而不已，將何所託？災自己致，復何言哉！"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：弗遇過之，已亢也。"
        },
        {
          "type": "句"
        }
      ]
    }
  ]
}