{
  "children": [
    {
      "type": "卦",
      "name": "既濟",
      "down": "離",
      "up": "坎",
      "lines": [
        {
          "type": "卦名",
          "value": "　 既濟卦 　離下坎上"
        },
        {
          "type": "句",
          "value": "既濟，亨小，利貞。初吉終亂。"
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：既濟亨，小者亨也。",
          "children": [
            {
              "type": "注",
              "text": "既濟者，以皆濟為義者也。小者不遺，乃為皆濟，故舉小者以明既濟也。"
            }
          ]
        },
        {
          "type": "句",
          "value": "利貞，剛柔正而位當也。",
          "children": [
            {
              "type": "注",
              "text": "剛柔正而位當，則邪不可以行矣，故唯正乃利貞也。"
            }
          ]
        },
        {
          "type": "句",
          "value": "初吉，柔得中也。終止則亂，其道窮也。",
          "children": [
            {
              "type": "注",
              "text": "柔得中，則小者亨也。柔不得中，則小者未亨。小者未亨，雖剛得正，則為未既濟也。故既濟之要，在柔得中也。以既濟為安者，道極無進，終唯有亂，故曰初吉終亂。終亂不為自亂，由止故亂，故曰終止則亂也。"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：水在火上，既濟，君子以思患而豫防之。",
          "children": [
            {
              "type": "注",
              "text": "存不忘亡，既濟不忘未濟也。"
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，曳其輪，濡其尾，无咎。",
          "children": [
            {
              "type": "注",
              "text": "最處既濟之初，始濟者也。始濟未涉於燥，故輪曳而尾濡也。雖未造易，心无顧戀，志棄難者也。其於義也，无所咎矣。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：曳其輪，義无咎也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，婦喪其茀，勿逐，七日得。",
          "children": [
            {
              "type": "注",
              "text": "居中履正，處文明之盛，而應乎五，陰之光盛者也。然居初三之間，而近不相得，上不承三，下不比初。夫以光盛之陰，處於二陽之間，近而不相得，能无見侵乎？故曰喪其茀也。稱婦者，以明自有夫而它人侵之也。茀，首飾也。夫以中道執乎貞正，而見侵者，眾之所助也。處既濟之時，不容邪道者也。時既明峻，眾又助之，竊之者逃竄而莫之歸矣。量斯勢也，不過七日，不須己逐，而自得也。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：七日得，以中道也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "九三，高宗伐鬼方，三年克之，小人勿用。",
          "children": [
            {
              "type": "注",
              "text": "注云：處既濟之時，居文明之終，履得其位，是居衰末而能濟者，故伐鬼方三年乃克也*。君子處之，故能興也，小人居之，遂喪邦也。"
            }
          ]
        },
        {
          "type": "句",
          "value": "*「故伐鬼方三年乃克」或作「故高宗伐鬼方三年乃克」。"
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：三年克之，憊也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，繻有衣袽，終日戒。",
          "children": [
            {
              "type": "注",
              "text": "繻宜曰濡。衣袽，所以塞舟漏也。履得其正，而近不與三五相得。夫有隙之棄舟而得濟者，有衣袽也。鄰於不親而得全者，終日戒也。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：終日戒，有所疑也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，東鄰殺牛，不如西鄰之禴祭，實受其福。",
          "children": [
            {
              "type": "注",
              "text": "牛，祭之盛者也。禴，祭之薄者也。居既濟之時，而處尊位，物皆濟矣。將何為焉？其所務者，祭祀而已。祭祀之盛，莫盛脩德，故沼沚之毛，蘋蘩之菜，可羞於鬼神。故黍稷非馨，明德惟馨。是以東鄰殺牛，不如西鄰之禴祭，實受其福也。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：東鄰殺牛，不如西鄰之時也；",
          "children": [
            {
              "type": "注",
              "text": "在於合時，不在於豐也。"
            }
          ]
        },
        {
          "type": "句",
          "value": "實受其福，吉大來也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上六，濡其首，厲。",
          "children": [
            {
              "type": "注",
              "text": "處既濟之極，既濟道窮，則之於未濟，則首先犯焉。過進不已*，則遇於難，故濡其首也。將沒不久，危莫先焉。"
            }
          ]
        },
        {
          "type": "句",
          "value": "*「過進不已」或作「過而不已」。"
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：濡其首厲，何可久也。"
        }
      ]
    }
  ]
}