{
  "children": [
    {
      "type": "卦",
      "name": "未濟",
      "down": "坎",
      "up": "離",
      "lines": [
        {
          "type": "句",
          "value": "未濟，亨，小狐汔濟，濡其尾，无攸利。"
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：未濟，亨，柔得中也。",
          "children": [
            {
              "type": "注",
              "text": "以柔處中，不違剛也。能納剛健，故得亨也。"
            }
          ]
        },
        {
          "type": "句",
          "value": "小狐汔濟，未出中也。",
          "children": [
            {
              "type": "注",
              "text": "小狐不能涉大川，須汔然後乃能濟。處未濟之時，必剛健拔難，然後乃能濟。汔乃能濟，未能出險之中。"
            }
          ]
        },
        {
          "type": "句",
          "value": "濡其尾，无攸利，不續終也。",
          "children": [
            {
              "type": "注",
              "text": "小狐雖能渡而无餘力，將濟而濡其尾，力竭於斯，不能續終，險難猶未足以濟也。濟未濟者，必有餘力也。"
            }
          ]
        },
        {
          "type": "句",
          "value": "雖不當位，剛柔應也。",
          "children": [
            {
              "type": "注",
              "text": "位不當，故未濟；剛柔應，故可濟。"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：火在水上，未濟，君子以慎辨物居方。",
          "children": [
            {
              "type": "注",
              "text": "辨物居方，令物各當其所也。"
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，濡其尾，吝。",
          "children": [
            {
              "type": "注",
              "text": "處未濟之初，最居險下，不可以濟者也。而欲之其應，進則溺身。未濟之始，始於既濟之上六也。濡其首猶不反，至於濡其尾，不知紀極者也。然以陰處下，非為進亢，遂其志者也。困則能反，故不曰凶。事在己量，而必困乃反，頑亦甚矣，故曰吝也。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：濡其尾，亦不知極也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，曳其輪，貞吉。",
          "children": [
            {
              "type": "注",
              "text": "體剛履中，而應於五，五體陰柔，應與而不自任者也。居未濟之時，處險難之中，體剛中之質，而見任與，拯救危難，經綸屯蹇者也。用健拯難，靖難*在正，而不違中，故曳其輪，貞吉也。"
            }
          ]
        },
        {
          "type": "句",
          "value": "*「靖難」或作「循難」。"
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：九二貞吉，中以行正也。",
          "children": [
            {
              "type": "注",
              "text": "位雖不正，中以行正也。"
            }
          ]
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，未濟，征凶，利涉大川。",
          "children": [
            {
              "type": "注",
              "text": "以陰之質，失位居險，不能自濟者也。以不正之身，力不能自濟，而求進焉，喪其身也，故曰征凶也。二能拯難，而己比之，棄己委二。載二而行，溺可得乎？何憂未濟？故曰利涉大川。"
            }
          ]
        },
        {
          "type": "句",
          "value": " 《象》曰：未濟征凶，位不當也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "九四，貞吉，悔亡。震用伐鬼方，三年有賞于大國。",
          "children": [
            {
              "type": "注",
              "text": "處未濟之時，而出險難之上，居文明之初。體乎剛質，以近至尊，雖履非其位，志在乎正，則吉而悔亡矣。其志得行，靡禁其威，故曰震用伐鬼方也。伐鬼方者，興衰之征也，故每至興衰而取義焉。處文明之初，始出於難，其德未盛，故曰三年也。五居尊以柔，體乎文明之盛，不奪物功者也，故以大國賞之也。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：貞吉悔亡，志行也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "六五，貞吉，无悔。君子之光，有孚吉。",
          "children": [
            {
              "type": "注",
              "text": "以柔居尊，處文明之盛，為未濟之主，故必正然後乃吉，吉乃得无悔也。夫以柔順文明之質，居於尊位，付與於能，而不自役，使武以文，御剛以柔，斯誠君子之光也。付物以能，而不疑也，物則竭力，功斯克矣，故曰有孚，吉。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：君子之光，其暉吉也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，有孚于飲酒，无咎。濡其首，有孚失是。",
          "children": [
            {
              "type": "注",
              "text": "未濟之極，則反於既濟。既濟之道，所任者當也。所任者當，則可信之无疑，而己逸焉。故曰有孚于飲酒，无咎也。以其能信於物，故得逸豫而不憂於事之廢。苟不憂於事之廢，而耽於樂之甚，則至于失節矣。由於有孚，失於是矣，故曰濡其首，有孚，失是也。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：飲酒濡首，亦不知節也。"
        }
      ]
    }
  ]
}