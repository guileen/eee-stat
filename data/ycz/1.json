{
  "children": [
    {
      "type": "卦",
      "name": "乾",
      "down": "乾",
      "up": "乾",
      "lines": [
        {
          "type": "卦名",
          "value": "　乾　乾下乾上"
        },
        {
          "type": "句",
          "value": "乾：元亨利貞。",
          "children": [
            {
              "type": "注",
              "text": "上古聖人始畫八卦，三才之道備矣。因而重之，以盡天下之變，故六畫而成卦。重乾為《乾》。乾，天也。天者天之形體，乾者天之性情。乾，健也，健而无息之謂乾。夫天，專言之則道也，天且弗違是也；分而言之，則以形體謂之天，以主宰謂之帝，以功用謂之鬼神，以妙用謂之神，以性情謂之乾。乾者萬物之始，故為天，為陽，為父，為君。元亨利貞謂之四德。元者萬物之始，亨者萬物之長，利者萬物之遂，貞者萬物之成。惟乾坤有此四德，在他卦則隨事而變焉。故元專為善大，利主於正固，亨貞之體，各稱其事。四德之義，廣矣大矣。"
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，潛龍勿用。",
          "children": [
            {
              "type": "注",
              "text": "下爻為初。九，陽數之盛，故以名陽爻。理无形也，故假象以顯義。乾以龍為象。龍之為物，靈變不測，故以象乾道變化，陽氣消息，聖人進退。初九在一卦之下，為始物之端，陽氣方萌。聖人側微，若龍之潛隱，未可自用，當晦養以俟時。"
            }
          ]
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，見龍在田，利見大人。",
          "children": [
            {
              "type": "注",
              "text": "田，地上也。出見於地上，其德已著。以聖人言之，舜之田漁時也。利見大德之君，以行其道。君亦利見大德之臣，以共成其功。天下利見大德之人，以被其澤。大德之君，九五也。乾坤純體，不分剛柔，而以同德相應。"
            }
          ]
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "九三，君子終日乾乾，夕惕若，厲，无咎。",
          "children": [
            {
              "type": "注",
              "text": "三雖人位，已在下體之上，未離於下而尊顯者也。舜之玄德升，聞時也。日夕不懈而兢惕，則雖處危地而无咎。在下之人而君德已著，天下將歸之，其危懼可知。雖言聖人事，苟不設戒，則何以為教？作《易》之義也。"
            }
          ]
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "九四，或躍在淵，无咎。",
          "children": [
            {
              "type": "注",
              "text": "淵，龍之所安也。或，疑辭，謂非必也。躍不躍，惟及時以就安耳。聖人之動，无不時也。舜之歷試，時也。"
            }
          ]
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，飛龍在天，利見大人。",
          "children": [
            {
              "type": "注",
              "text": "進位乎天位也。聖人既得天位，則利見在下大德之人，與共成天下之事。天下固利見夫大德之君也。"
            }
          ]
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，亢龍，有悔。",
          "children": [
            {
              "type": "注",
              "text": "九五者，位之極中正者。得時之極，過此則亢矣。上九至於亢極，故有悔也。有過則有悔。唯聖人知進退存亡而无過，則不至於悔也。"
            }
          ]
        }
      ]
    },
    {
      "type": "爻",
      "index": 7,
      "lines": [
        {
          "type": "句",
          "value": "用九，見群龍无首，吉。",
          "children": [
            {
              "type": "注",
              "text": "用九者，處乾剛之道，以陽居乾體，純乎剛者也。剛柔相濟為中，而乃以純剛，是過乎剛也。見群龍，謂觀諸陽之義，无為首則吉也。以剛為天下先，凶之道也。"
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：大哉乾元！萬物資始乃統天。"
        },
        {
          "type": "句",
          "value": "雲行雨施，品物流形。"
        },
        {
          "type": "句",
          "value": "大明終始，六位時成，時乘六龍以禦天。"
        },
        {
          "type": "句",
          "value": "乾道變化，各正性命，保合太和，乃利貞。"
        },
        {
          "type": "句",
          "value": "首出庶物，萬國咸寧。",
          "children": [
            {
              "type": "注",
              "text": "卦下之辭為彖。夫子從而釋之，通謂之彖。彖者，言一卦之義。故知者觀其彖辭，則思過半矣。大哉乾元，讚乾元始萬物之道大也。四德之元，猶五常之仁，偏言則一事，專言則包四者。萬物資始乃統天，言元也。乾元統言天之道也。天道始萬物，物資始於天也。雲行雨施，品物流形，言亨也。天道運行，生育萬物也。大明天道之終始，則見卦之六位，各以時成。卦之初終，乃天道終始。乘此六爻之時，乃天運也。以禦天，謂以當天運。乾道變化，生育萬物，洪纖高下，各以其類，各正性命也。天所賦為命，物所受為性。保合太和乃利貞，保謂常存，合謂常和，保合太和，是以利且貞也。天地之道，常久而不已者，保合太和也。天為萬物之祖，王為萬邦之宗。乾道首出庶物而萬彙亨，君道尊臨天位而四海從。王者體天之道，則萬國咸寧也。"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：天行健，君子以自彊不息。",
          "children": [
            {
              "type": "注",
              "text": "卦下象解一卦之象，爻下象解一爻之象。諸卦皆取象以為法。乾道覆育之象至大，非聖人莫能體，欲人皆可取法也，故取其行健而已，至健固足以見天道也。君子以自彊不息，法天行之健也。"
            }
          ]
        },
        {
          "type": "句",
          "value": "潛龍勿用，陽在下也。",
          "children": [
            {
              "type": "注",
              "text": "陽氣在下，君子處微，未可用也。"
            }
          ]
        },
        {
          "type": "句",
          "value": "見龍在田，德施普也。",
          "children": [
            {
              "type": "注",
              "text": "見於地上，德化及物，其施已普也。"
            }
          ]
        },
        {
          "type": "句",
          "value": "終日乾乾，反復道也。",
          "children": [
            {
              "type": "注",
              "text": "進退動息，必以道也。"
            }
          ]
        },
        {
          "type": "句",
          "value": "或躍在淵，進无咎也。",
          "children": [
            {
              "type": "注",
              "text": "量可而進，適其時則无咎也。"
            }
          ]
        },
        {
          "type": "句",
          "value": "飛龍在天，大人造也。",
          "children": [
            {
              "type": "注",
              "text": "大人之為，聖人之事也。"
            }
          ]
        },
        {
          "type": "句",
          "value": "亢龍有悔，盈不可久也。",
          "children": [
            {
              "type": "注",
              "text": "盈則變，有悔也。"
            }
          ]
        },
        {
          "type": "句",
          "value": "用九，天德不可為首也。",
          "children": [
            {
              "type": "注",
              "text": "用九，天德也。天德陽剛，復用剛而好先，則過矣。"
            }
          ]
        }
      ]
    },
    {
      "type": "文言",
      "lines": [
        {
          "type": "句",
          "value": "《文言》曰：元者善之長也，亨者嘉之會也，利者義之和也，貞者事之幹也。",
          "children": [
            {
              "type": "注",
              "text": "他卦《彖》、《象》而已，獨《乾》、《坤》更設《文言》以發明其義，推乾之道，施於人事。元亨利貞，乾之四德，在人則元者眾善之首也，亨者嘉美之會也，利者和合於義也，貞者幹事之用也。"
            }
          ]
        },
        {
          "type": "句",
          "value": "君子體仁足以長人，",
          "children": [
            {
              "type": "注",
              "text": "體法於乾之仁，乃為君長之道，足以長人也。體仁，體元也。比而效之謂之體。"
            }
          ]
        },
        {
          "type": "句",
          "value": "嘉會足以合禮，",
          "children": [
            {
              "type": "注",
              "text": "得會通之嘉，乃合於禮也。不合禮則非理，豈得為嘉？非理安有亨乎？"
            }
          ]
        },
        {
          "type": "句",
          "value": "利物足以和義，",
          "children": [
            {
              "type": "注",
              "text": "和於義乃能利物。豈有不得其宜，而能利物者乎？"
            }
          ]
        },
        {
          "type": "句",
          "value": "貞固足以幹事。",
          "children": [
            {
              "type": "注",
              "text": "貞固所以能幹事也。 "
            }
          ]
        },
        {
          "type": "句",
          "value": "君子行此四德者，故曰：｢乾，元亨利貞。｣",
          "children": [
            {
              "type": "注",
              "text": "行此四德，乃合於乾也。"
            }
          ]
        },
        {
          "type": "句",
          "value": "初九曰潛龍勿用，何謂也？子曰：龍德而隱者也。不易乎世，不成乎名，遯世无悶，不見是而无悶，樂則行之，憂則違之，確乎其不可拔，潛龍也。",
          "children": [
            {
              "type": "注",
              "text": "自此以下，言乾之用，用九之道也。初九陽之微，龍德之潛隱，乃聖賢之在側陋也。守其道，不隨世而變；晦其行，不求知於時；自信自樂，見可而動，知難而避，其守堅不可奪，潛龍之德也。"
            }
          ]
        },
        {
          "type": "句",
          "value": "九二曰見龍在田，利見大人，何謂也？子曰：龍德而正中者也，庸言之信，庸行之謹，閑邪存其誠，善世而不伐，德博而化。《易》曰：｢見龍在田，利見大人。｣君德也。",
          "children": [
            {
              "type": "注",
              "text": "以龍德而處正中者也。在卦之正中，為得正中之義。庸信庸謹，造次必於是也。既處无過之地，則唯在閑邪。邪既閑，則誠存矣。善世而不伐，不有其善也。德博而化，正己而物正也。皆大人之事，雖非君位，君之德也。"
            }
          ]
        },
        {
          "type": "句",
          "value": "九三曰君子終日乾乾，夕惕若，厲，无咎，何謂也？子曰：君子進德修業。忠信所以進德也。修辭立其誠，所以居業也。知至至之，可與幾也；知終終之，可與存義也。是故居上位而不驕，在下位而不憂，故乾乾因其時而惕，雖危无咎矣。",
          "children": [
            {
              "type": "注",
              "text": "三居下之上，而君德已著，將何為哉？唯進德修業而已。內積忠信，所以進德也。擇言篤誌，所以居業也。知至至之，致知也，求知所至而後至之，知之在先，故可與幾，所謂「始條理者知之事也」。知終終之，力行也，既知所終，則力進而終之，守之在後，故可與存義，所謂「終條理者聖之事也」。此學之始終也。君子之學如是，故知處上下之道而无驕憂，不懈而知懼，雖在危地而无咎也。"
            }
          ]
        },
        {
          "type": "句",
          "value": "九四曰或躍在淵，无咎，何謂也？子曰：上下无常，非為邪也。進退无恒，非離群也。君子進德修業，欲及時也，故无咎。",
          "children": [
            {
              "type": "注",
              "text": "或躍或處，上下无常；或進或退，去就從宜；非為邪枉，非離群類，進德修業，欲及時耳。時行時止，不可恒也，故云或。深淵者，龍之所安也。在淵謂躍就所安。淵在深而言躍，但取進就所安之義。或，疑辭，隨時而未可必也。君子之順時，猶影之隨形，可離非道也。"
            }
          ]
        },
        {
          "type": "句",
          "value": "九五曰飛龍在天，利見大人，何謂也？子曰：同聲相應，同氣相求，水流濕，火就燥，雲從龍，風從虎，聖人作而萬物覩。本乎天者親上，本乎地者親下，則各從其類也。",
          "children": [
            {
              "type": "注",
              "text": "人之與聖人，類也。五以龍德升尊位，人之類莫不歸仰，況同德乎？上應於下，下從於上，同聲相應，同氣相求也。流濕就燥，從龍從虎，皆以氣類，故聖人作而萬物皆覩。上既見下，下亦見上。物，人也，古語云人物、物論，謂人也。《易》中「利見大人」，其言則同，義則有異。如《訟》之利見大人，謂宜見大德中正之人，則其辯明，言在見前。《乾》之二五，則聖人既出，上下相見，共成其事，所利者見大人也，言在見後。本乎天者，如日月星辰。本乎地者，如蟲獸草木。陰陽各從其類，人物莫不然也。"
            }
          ]
        },
        {
          "type": "句",
          "value": "上九曰亢龍有悔，何謂也？子曰：貴而无位，高而无民，賢人在下位而无輔，是以動而有悔也。",
          "children": [
            {
              "type": "注",
              "text": "九居上而不當尊位，是以无民无輔，動則有悔也。"
            }
          ]
        },
        {
          "type": "句",
          "value": "潛龍勿用，下也。",
          "children": [
            {
              "type": "注",
              "text": "此以下言乾之時。勿用，以在下未可用也。"
            }
          ]
        },
        {
          "type": "句",
          "value": "見龍在田，時舍也。",
          "children": [
            {
              "type": "注",
              "text": "隨時而止也。"
            }
          ]
        },
        {
          "type": "句",
          "value": "終日乾乾，行事也。",
          "children": [
            {
              "type": "注",
              "text": "進德修業也。"
            }
          ]
        },
        {
          "type": "句",
          "value": "或躍在淵，自試也。",
          "children": [
            {
              "type": "注",
              "text": "隨時自用也。"
            }
          ]
        },
        {
          "type": "句",
          "value": "飛龍在天，上治也。",
          "children": [
            {
              "type": "注",
              "text": "得位而行上之治也。 "
            }
          ]
        },
        {
          "type": "句",
          "value": "亢龍有悔，窮之災也。",
          "children": [
            {
              "type": "注",
              "text": "窮極而災至也。"
            }
          ]
        },
        {
          "type": "句",
          "value": "乾元用九，天下治也。",
          "children": [
            {
              "type": "注",
              "text": "用九之道，天與聖人同，得其用則天下治也。"
            }
          ]
        },
        {
          "type": "句",
          "value": "潛龍勿用，陽氣潛藏。",
          "children": [
            {
              "type": "注",
              "text": "此以下言乾之義。方陽微潛藏之時，君子亦當晦隱，未可用也。"
            }
          ]
        },
        {
          "type": "句",
          "value": "見龍在田，天下文明。",
          "children": [
            {
              "type": "注",
              "text": "龍德見於地上，則天下見其文明之化也。"
            }
          ]
        },
        {
          "type": "句",
          "value": "終日乾乾，與時偕行。",
          "children": [
            {
              "type": "注",
              "text": "隨時而進也。"
            }
          ]
        },
        {
          "type": "句",
          "value": "或躍在淵，乾道乃革。",
          "children": [
            {
              "type": "注",
              "text": "離下位而升上位，上下革矣。"
            }
          ]
        },
        {
          "type": "句",
          "value": "飛龍在天，乃位乎天德。",
          "children": [
            {
              "type": "注",
              "text": "正位乎上，位當天德。"
            }
          ]
        },
        {
          "type": "句",
          "value": "亢龍有悔，與時偕極。"
        },
        {
          "type": "句",
          "value": "時既極，則處時者亦極矣。"
        },
        {
          "type": "句",
          "value": "乾元用九，乃見天則。",
          "children": [
            {
              "type": "注",
              "text": "用九之道，天之則也。天之法則謂天道也。或問：《乾》之六爻皆聖人之事乎？曰：盡其道者聖人也。得失則吉凶存焉，豈特《乾》哉？諸卦皆然也。"
            }
          ]
        },
        {
          "type": "句",
          "value": "乾元者，始而亨者也。",
          "children": [
            {
              "type": "注",
              "text": "又反覆詳說以盡其義。既始則必亨，不亨則息矣。"
            }
          ]
        },
        {
          "type": "句",
          "value": "利貞者，性情也。"
        },
        {
          "type": "句",
          "value": "乾之性情也。既始而亨，非利貞其能不息乎？"
        },
        {
          "type": "句",
          "value": "乾始能以美利利天下，不言所利，大矣哉！",
          "children": [
            {
              "type": "注",
              "text": "乾始之道，能使庶類生成，天下蒙其美利，而不言所利者，蓋无所不利，非可指名也。故讚其利之大曰：大矣哉！"
            }
          ]
        },
        {
          "type": "句",
          "value": "大哉乾乎！剛健中正，純粹精也。"
        },
        {
          "type": "句",
          "value": "六爻發揮，旁通情也。時乘六龍，以禦天也。雲行雨施，天下平也。",
          "children": [
            {
              "type": "注",
              "text": "大哉，讚乾道之大也。以剛、健、中、正、純、粹六者，形容乾道。精謂六者之精極。以六爻發揮旁通，盡其情義。乘六爻之時以當天運，則天之功用著矣。故見雲行雨施，陰陽溥暢，天下和平之道也。"
            }
          ]
        },
        {
          "type": "句",
          "value": "君子以成德為行，日可見之行也。潛之為言也，隱而未見，行而未成，是以君子弗用也。",
          "children": [
            {
              "type": "注",
              "text": "德之成，其事可見者行也。德成而後可施於用。初方潛隱未見，其行未成。未成，未著也，是以君子弗用也。"
            }
          ]
        },
        {
          "type": "句",
          "value": "君子學以聚之，問以辨之，寬以居之，仁以行之。《易》曰：「見龍在田，利見大人。」君德也。",
          "children": [
            {
              "type": "注",
              "text": "聖人在下，雖已顯而未得位，則進德修業而已。學、聚、問、辨，進德也。寬居、仁行，修業也。君德已著，利見大人，而進以行之耳。進居其位者，舜、禹也。進行其道者，伊、傅也。"
            }
          ]
        },
        {
          "type": "句",
          "value": "九三重剛而不中，上不在天，下不在田，故乾乾因其時而惕，雖危无咎矣。",
          "children": [
            {
              "type": "注",
              "text": "三重剛，剛之盛也。過中而居下之上，上未至於天，而下已離於田，危懼之地也。因時順處，乾乾兢惕以防危，故雖危而不至於咎。君子順時兢惕，所以能泰也。"
            }
          ]
        },
        {
          "type": "句",
          "value": "九四重剛而不中，上不在天，下不在田，中不在人，故或之。或之者，疑之也，故无咎。",
          "children": [
            {
              "type": "注",
              "text": "四不在天，不在田，而出人之上矣，危地也。疑者未決之辭。處非可必也，或進或退，唯所安耳，所以无咎也。"
            }
          ]
        },
        {
          "type": "句",
          "value": "夫大人者，與天地合其德，與日月合其明，與四時合其序，與鬼神合其吉凶，先天而天弗違，後天而奉天時。天且弗違，而況於人乎？況於鬼神乎？",
          "children": [
            {
              "type": "注",
              "text": "大人與天地日月四時鬼神合者，合乎道也。天地者道也，鬼神者造化之迹也。聖人先於天而天同之，後於天而能順天者，合於道而已。合於道，則人與鬼神豈能違也？"
            }
          ]
        },
        {
          "type": "句",
          "value": "亢之為言也，知進而不知退，知存而不知亡，知得而不知喪。其唯聖人乎！知進退存亡而不失其正者，其唯聖人乎！",
          "children": [
            {
              "type": "注",
              "text": "極之甚為亢。至於亢者，不知進退存亡得喪之理也。聖人則知而處之，皆不失其正，故不至於亢也。"
            }
          ]
        }
      ]
    }
  ]
}