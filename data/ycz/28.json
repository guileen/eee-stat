{
  "children": [
    {
      "type": "卦",
      "name": "大過",
      "down": "巽",
      "up": "兌",
      "lines": [
        {
          "type": "卦名",
          "value": "　大過　巽下兌上",
          "children": [
            {
              "type": "注",
              "text": "大過，《序卦》曰：頤者養也，不養則不可動，故受之以大過。凡物養而後能成，成則能動，動則有過。大過所以次頤也。為卦上兌下巽，澤在木上，滅木也。澤者潤養於木，乃至滅沒於木，為大過之義。大過者，陽過也，故為大者過。過之大與大事過也。聖賢道德功業大過於人，凡事之大過於常者，皆是也。夫聖人盡人道，非過於理也，其制事以天下之正理矯失之用小，過於中者則有之，如行過乎恭，喪過乎哀，用過乎儉是也。蓋矯之小過而後能及於中，乃求中之用也。所謂大過者，常事之大者耳，非有過於理也。惟其大，故不常見，以其比常所見者大，故謂之大過。如堯舜之禪讓，湯武之放伐，皆由道也。道无不中，无不常，以世人所不常見，故謂之大過於常也。 "
            }
          ]
        },
        {
          "type": "句",
          "value": "大過，棟撓。利有攸往，亨。",
          "children": [
            {
              "type": "注",
              "text": "小過，陰過於上下。大過，陽過於中。陽過於中而上下弱矣，故為棟橈之象。棟取其勝，重四陽聚於中，可謂重矣。九三九四皆取棟象，謂任重也。橈取其本末弱，中強而本末弱，是以橈也。陰弱而陽強，君子盛而小人衰，故利有攸往而亨也。棟，今人謂之檁。"
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "彖曰：大過，大者過也。",
          "children": [
            {
              "type": "注",
              "text": "大者過，謂陽過也。在事為事之大者過，與其過之大。"
            }
          ]
        },
        {
          "type": "句",
          "value": "棟撓，本末弱也。",
          "children": [
            {
              "type": "注",
              "text": "謂上下二陰衰弱，陽盛則陰衰，故為大者過。在小過則曰小者過，陰過也。"
            }
          ]
        },
        {
          "type": "句",
          "value": "剛過而中，巽而說行，利有攸往，乃亨。",
          "children": [
            {
              "type": "注",
              "text": "言卦才之善也。剛雖過，而二五皆得中，是處不失中道也。下巽上兌，是以巽順和說之道而行也，在大過之時，以中道巽說而行，故利有攸往，乃所以能亨也。"
            }
          ]
        },
        {
          "type": "句",
          "value": "大過之時大矣哉。",
          "children": [
            {
              "type": "注",
              "text": "大過之時，其事甚大，故贊之曰大矣哉。如立非常之大事，興百事之大功，成絕俗之大德，皆大過之事也。"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "象曰：澤滅木，大過。君子以獨立不懼，遯世无悶。",
          "children": [
            {
              "type": "注",
              "text": "澤潤養於木者也，乃至滅沒於木，則過甚矣。故為大過。君子觀大過之象，以立其大過人之行，君子所以大過人者，以其能獨立不懼，遯世无悶也。天下非之而不顧，獨立不懼也。舉世不見知而不悔，遯世无悶也。如此然後能自守，所以為大過人也。"
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，藉用白茅，无咎。",
          "children": [
            {
              "type": "注",
              "text": "初以陰柔巽體而處下，過于畏慎者也。以柔在下，用茅藉物之象，不錯諸地而藉以茅，過於慎也。是以无咎。茅之為物，雖薄而用可重者，以用之能成敬慎之道也。慎守斯術而行，豈有失乎大過之用也。繫辭云：茍錯諸地而可矣。藉之用茅，何咎之有，慎之至也。夫茅之為物，薄而用可重也，慎斯術也以往，其无所失矣。言敬慎之至也。茅雖至薄之物，然用之可甚重，以之藉薦，子為重慎之道，是用之重也。人之過於敬慎，為之非難而可以保其安而无過，茍能慎斯道，推而行之於事，其无所失矣。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "象曰：藉用白茅，柔在下也。",
          "children": [
            {
              "type": "注",
              "text": "以陰柔處卑下之道，惟當過於敬慎而已。以柔在下為以茅藉物之象，敬慎之道也。"
            }
          ]
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，枯楊生稊，老夫得其女妻，无不利。",
          "children": [
            {
              "type": "注",
              "text": "陽之大過，比陰則合，故二與五皆有生象。有二當大過之初，得中而居柔，與初密比而相與。初既切比於二，二復无應於上，其相與可知，是剛過之人而能以中自處，用柔相濟者也。過剛則不能有所為，九三是也。得中用柔，則能成大過之功，九二是也。楊者陽氣易感之物，陽過則枯矣。楊枯而後生稊，陽過而未至於極也。九二陽過而與初，老夫得女妻之象。老夫而得女妻，則能成生育之功。二得中居柔而與初，故能復生稊而无過極之失，无所不利也。在大過，陽爻居陰則善，二與四是也。二不言吉，方言无所不利，未遽至吉也。稊，根也。劉琨勸進表云：生繁華於枯荑，謂枯根也。鄭玄易亦作荑字與稊同。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "象曰：老夫女妻，過以相與也。",
          "children": [
            {
              "type": "注",
              "text": "老夫之說少女，少女之順老夫，其相與過於常分，謂九二初六陰陽相與之和過於常也。"
            }
          ]
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "九三，棟橈，凶。",
          "children": [
            {
              "type": "注",
              "text": "夫居大過之時，興大過之功，立大過之事，非剛柔得中取於人以自輔，則不能也。既過於剛強，則不能與人同常。常之功尚不能獨立，況大過之事乎。以聖人之才，雖小事必取於人，當天下之大任，則可知矣。九三以大過之陽，復以剛自居而不得中，剛過之甚者也。以過甚之剛，動則違於中和而拂於眾心，安能當大過之任乎。故不勝其任，如棟之橈，傾敗其室，是以凶也。取棟為象者，以其无輔而不能勝重任也。或曰：三巽體而應於上，豈无用柔之象乎。曰：言易者，貴乎識勢之重輕，時之變易，三居過而用剛，巽既終而且變，豈復有用柔之義。應者謂志相從也，三方遇剛上，能繫其志乎。"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "象曰：棟橈之凶，不可以有輔也。",
          "children": [
            {
              "type": "注",
              "text": "剛強之過則不能取於人，人亦不能親輔之，如棟橈折者不可支輔也。棟當室之中，不可加助，是不可以有輔也。"
            }
          ]
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "九四，棟隆，吉，有它吝。",
          "children": [
            {
              "type": "注",
              "text": "四居近君之位，當大過之任者也。居柔為能用柔相濟，既不過剛則能勝其任，如棟之隆起是以吉也。隆起取不下橈之義。大過之時，非陽剛不能濟以剛，處柔為得宜矣。若又與初六之陰相應，則過也。既剛柔得宜，而志復應陰，是有它也。有它則有累於剛，雖未至於大害，亦可吝也。蓋大過之時，動則過也，有它謂更有它志。吝為不足之義，謂可少也。或曰：二比初則无不利，四若應初，則為吝。何也？曰：二得中而比於初，為以柔相濟之義。四與初為正應，志相繫者也。九既居四，則柔得宜矣。後牽繫於陰，以害其剛，則可吝也。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "象曰：棟隆之吉，不橈乎下也。",
          "children": [
            {
              "type": "注",
              "text": "棟隆起則吉，不橈曲以就下也。謂不下繫於初也。"
            }
          ]
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，枯楊生華，老婦得其士夫，无咎无譽。",
          "children": [
            {
              "type": "注",
              "text": "九五當大過之時，本以中正居尊位，然下无應助，固不能成大過之功，而上比過極之陰，其所相濟者如枯楊之生華。枯楊下生根稊則能復生，如大過之陽興成事功也。生華秀雖有所發，无益於枯也。上六過極之陰，老婦也。五雖非少，比老婦則為壯矣。於五无所賴也，故反稱婦得。過極之陰，得陽之相濟，不為无益也，以士夫而得老婦，雖无罪咎，殊非羨也。故云无咎无譽。象復言，其可醜也。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "象曰：枯楊生華，何可久也；老婦士夫，亦可醜也。",
          "children": [
            {
              "type": "注",
              "text": "枯楊不生根而生華，旋復枯矣，安能久乎。老婦而得士夫，豈能成生育之功，為可醜矣。"
            }
          ]
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上六，過涉滅頂，凶，无咎。",
          "children": [
            {
              "type": "注",
              "text": "上六以陰柔處過極，是小人過常之極者也。小人之所謂大過，非能為大過人之事也。直過常越理，不恤危亡，履險蹈禍而已，如過涉於水，至滅沒其頂，其凶可知。小人狂躁以自禍，蓋其宜也，復將何尤，故曰无咎。言自為之，无所怨咎也。因澤之象而取涉義。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "象曰：過涉之凶，不可咎也。",
          "children": [
            {
              "type": "注",
              "text": "過涉至溺，乃自為之，不可以有咎也。言无所怨咎。"
            }
          ]
        }
      ]
    }
  ]
}