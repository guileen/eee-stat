{
  "children": [
    {
      "type": "卦",
      "name": "大壯",
      "down": "乾",
      "up": "震",
      "lines": [
        {
          "type": "卦名",
          "value": "　大壯　乾下震上",
          "children": [
            {
              "type": "注",
              "text": "大壯，《序卦》：｢遯者退也，物不可以終遯，故受之以大壯。｣遯為違去之義，壯為進盛之義。遯者，陰長而陽遯也。大壯，陽之壯盛也。衰則必盛，消息相須，故既遯則必壯，大壯所以次遯也。為卦震上乾下。乾剛而震動，以剛而動，大壯之義也。剛陽大也，陽長已過中矣。大者壯盛也。又雷之威震而在天上，亦大壯之義也。"
            }
          ]
        },
        {
          "type": "句",
          "value": "大壯，利貞。",
          "children": [
            {
              "type": "注",
              "text": "大壯之道，利於貞正也。大壯而不得其正，強猛之為耳，非君子之道壯盛也。"
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：大壯，大者壯也，剛以動故壯。",
          "children": [
            {
              "type": "注",
              "text": "所以名大壯者，謂大者壯也。陰為小，陽為大。陽長以盛，是大者壯也。下剛而上動，以乾之至剛而動，故為大壯。為大者壯，與壯之大也。"
            }
          ]
        },
        {
          "type": "句",
          "value": "大壯，利貞，大者正也。正大而天地之情可見矣。",
          "children": [
            {
              "type": "注",
              "text": "大者既壯，則利於貞正。正而大者道也，極正大之理，則天地之情可見矣。天地之道，常久而不已者，至大至正也。正大之理，學者默識心通可也。不云大正，而云正大，恐疑為一事也。"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：雷在天上，大壯，君子以非禮弗履。",
          "children": [
            {
              "type": "注",
              "text": "雷震於天上，大而壯也。君子觀大壯之象，以行其壯。君子之大壯者，莫若克己復禮。古人云：｢自勝之謂強。｣《中庸》於｢和而不流｣、｢中立而不倚｣皆曰｢強哉矯｣、｢赴湯火｣、｢蹈白刃｣，武夫之勇可能也。至於克己復禮，則非君子之大壯不可能也，故云：君子以非禮弗履。"
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，壯于趾，征凶有孚。 ",
          "children": [
            {
              "type": "注",
              "text": "初，陽剛乾而處下，壯于進者也。在下而用壯，壯于趾也。趾在下而進，動之物。九在下用壯而不得其中，夫以剛處壯，雖居上，猶不可行，況在下乎，故征則其凶。有孚，孚信也。謂以壯往則得凶，可必也。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：壯于趾，其孚窮也。 ",
          "children": [
            {
              "type": "注",
              "text": "在最下而用壯以行，可必信其窮困而凶也。"
            }
          ]
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，貞吉。 ",
          "children": [
            {
              "type": "注",
              "text": "二雖以陽剛當大壯之時，然居柔而處中，是剛柔得中不過於壯，得貞正而吉也。或曰：貞非以九居二，為戒乎。曰，易取所勝為義，以陽剛健體當大壯之時，處得中道，无不正也。在四則有不正之戒，人能識時義之輕重，則可以學易矣。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "象曰：九二貞吉，以中也。 ",
          "children": [
            {
              "type": "注",
              "text": "所以貞正而吉者，以其得中道也。中則不失正，況陽剛而乾體乎。"
            }
          ]
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "九三，小人用壯，君子用罔，貞厲，羝羊觸藩，羸其角。 ",
          "children": [
            {
              "type": "注",
              "text": "九三以剛居陽而處壯，又當乾體之終，壯之極者也。極壯如此，在小人則為用壯，在君子則為用罔。小人尚力，故用其壯勇，君子志剛，故用罔。罔，无也。猶云蔑也，以其至剛蔑視於事而無所忌憚也。君子小人以地言，如君子有勇而无義為亂，剛柔得中則不折不屈，施於天下而无不宜，茍剛之大過，則无和順之德多傷，莫與貞固，守此則危道也。凡物莫不用其壯，齒者齧，角者觸，蹄者踶，羊壯於首羝為喜觸，故取為象。羊喜觸藩籬，以藩籬當其前也。蓋所當必觸。喜用壯如此，必羸困其角矣。猶人尚剛壯，所當必用必至摧困也。三壯甚如此，而不至凶，何也？曰，如三之為其往，足以致凶，而方言其危，故未及於凶也。凡可以致凶而未至者，則曰厲也。"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：小人用壯，君子罔也。 ",
          "children": [
            {
              "type": "注",
              "text": "在小人則為用其強壯之力，在君子則為用罔，志氣剛強蔑視於事，靡所顧憚也。"
            }
          ]
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "九四，貞吉，悔亡，藩決不羸，壯于大輿之輹。 ",
          "children": [
            {
              "type": "注",
              "text": "四陽剛長，盛壯已過中壯之甚也。然居四為不正，方君子道長之時，豈可有不正也，故戒以貞則吉而悔亡，蓋分道長之時，小失則害亨進之勢，是有悔也。若在他卦，重剛而居柔，未必不為善也。大過是也。藩所以限隔也，藩籬決開，不復羸困其壯也，高大之車，輪輹強壯，其行之利可知。故云：壯于大輿之輹。輹，輪之要處也。車之敗當在折輹，輹壯則車強矣。云壯于輹，謂壯于進也，輹與輻同。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：藩決不羸，尚往也。 ",
          "children": [
            {
              "type": "注",
              "text": "剛陽之長，必至於極。四雖已盛，然其往未止也，以至盛之陽，用壯而進，故莫有當之，藩決開而不羸困其力也。尚往，其進不已也。"
            }
          ]
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "六五，喪羊于易，无悔。 ",
          "children": [
            {
              "type": "注",
              "text": "羊羣行而喜觸，以象諸陽並進。四陽方長而並進，五以柔居上，若以力制則難勝而有悔，唯和易以待之，則羣陽无所用其剛，是喪其壯于和易也。如此則可以无悔。五以位言，則正以德，言則中，故能用和易之道，使羣陽雖壯无所用也。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：喪羊于易，位不當也。 ",
          "children": [
            {
              "type": "注",
              "text": "所以必用柔和者，以陰柔居尊位故也。若以陽剛中正得尊位，則下无壯矣。以六五位不當也，故設喪羊于易之義，然大率治壯不可用剛，夫君臣上下之勢不相侔也，茍君之權足以制乎下，則雖有強壯跋扈之人，不足謂之壯也，必人君之勢有所不足，然後謂之治壯。故治壯之道，不可以剛也。"
            }
          ]
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上六，羝羊觸藩，不能退，不能遂，无攸利，艱則吉。 ",
          "children": [
            {
              "type": "注",
              "text": "羝羊但取其用壯，故陰爻亦稱之。六以陰處震終而當壯極，其過可知，如羝羊之觸藩籬，進則礙身，退則妨角，進退皆不可也。才本陰柔，故不能勝己以就義，是不能退也。陰柔之人，雖極用壯之心，然必不能終其壯，有摧必縮，是不能遂也。其所為如此，无所往而利也。陰柔處壯，不能固其守，若遇艱困，必失其壯。失其壯則反得柔弱之分矣。是艱則得吉也，用壯則不利，知艱而處柔則吉也，居壯之終，有變之義也。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：不能退，不能遂，不詳也。艱則吉，咎不長也。",
          "children": [
            {
              "type": "注",
              "text": "非其處而處，故進退不能，是其自處之不詳慎也。艱則吉，柔遇艱難又居壯，終自當變矣，變則得其分，過咎不長，乃吉也。"
            }
          ]
        }
      ]
    }
  ]
}