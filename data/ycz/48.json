{
  "children": [
    {
      "type": "卦",
      "name": "井",
      "down": "巽",
      "up": "坎",
      "lines": [
        {
          "type": "卦名",
          "value": "　井　巽下坎上",
          "children": [
            {
              "type": "注",
              "text": "井，《序卦》；困乎上者，必反下，故受之以井。承上升而不已，必困。為言謂，上升不已而困，則必反於下也。物之在下者，莫如井，井所以次困也。為卦坎上巽下。坎水也，巽之象則木也，巽之義則入也，木器之象。木入於水，下而上乎。水汲井之象也。"
            }
          ]
        },
        {
          "type": "句",
          "value": "井，改邑不改井，无喪无得，往來井井。",
          "children": [
            {
              "type": "注",
              "text": "井之為物。常而不可改也。邑可改而之他，井不可遷也，故曰「改邑不改井」。汲之而不竭，存之而不盈，无喪无得也。智者皆得其用，往來井井也。无喪无得，其德也常。往來井井，其用也周。常也，周也，井之道也。"
            }
          ]
        },
        {
          "type": "句",
          "value": "汔*至，亦未繘*井，羸*其瓶，凶。",
          "children": [
            {
              "type": "注",
              "text": "汔，幾也。繘，綆也。井以濟用為功，幾至而未及，用亦與未下，繘與井同也。君子之道，貴乎有成，所以五穀不熟，不如荑稗*。掘井九仞而不及泉，猶為棄井。有濟物之用，而未及物，猶无有也。羸敗其瓶，而失之其用，喪矣。是以凶也。羸，毀敗也。"
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "彖曰：巽乎水而上水，井，井養而不窮也。改邑不改井，乃以剛中也。",
          "children": [
            {
              "type": "注",
              "text": "巽入於水下而上其水者，井也。井之養於物，不有窮已，取之而不竭，德有常也。邑可改，井不可遷，亦其德之常也。二五之爻，剛中之德，其常乃如是。卦之才與義合也。"
            }
          ]
        },
        {
          "type": "句",
          "value": "汔至亦未繘井，未有功也；羸其瓶，是以凶也。",
          "children": [
            {
              "type": "注",
              "text": "雖使幾至，既未為用，亦與未繘井同。井以濟用為功，水出乃為用，未出則何功也。瓶所以上水而至用也。羸敗其瓶，則不為用矣，是以凶也。"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "象曰：木上有水，井，君子以勞民勸相。",
          "children": [
            {
              "type": "注",
              "text": "木承水而上之，乃器汲水而出。井之象。君子觀井之象，法井之德，以勞徠其民，而勸勉以相助之道也。勞徠其民，法井之用也。勸民使相助，法井之施也。"
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，井泥不食，舊井无禽。",
          "children": [
            {
              "type": "注",
              "text": "井與鼎皆物也。就物以為義，六以陰柔居下，上无應援，无上水之象，不能濟物，乃井之不可食也。井之不可食，以泥汙也。在井之下有泥之象，井之用，以其水之養人也，无水則舍置不用矣。井水之上，人獲其用，禽鳥亦就而求焉。舊廢之井，人既不食，水不復上，則禽鳥亦不復往矣。蓋无以濟物也。井本濟人之物，六以陰居下，无上水之象，故為不食。井之不食，以泥也。猶人當濟物之時，而才弱不能及物，為時所舍也。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "象曰：井泥不食，下也；舊井无禽，時舍也。",
          "children": [
            {
              "type": "注",
              "text": "以陰而居井之下，泥之象也。无水而泥，人所不食也。人不食，則水不上，无以及禽鳥，禽鳥亦不至矣。見其所不能濟物，為時所舍置不用也。若能及禽鳥，是亦有所濟也。舍，上聲；與乾之時，舍音不同。"
            }
          ]
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，井谷射 鮒*，甕敝漏。",
          "children": [
            {
              "type": "注",
              "text": "二雖剛陽之才而居下，上无應而比於初，不上而下之象也。井之道，上行者也。澗谷之水，則旁出而就下。二居井而就下，失井之道，乃井而如谷也。井上出，則養人而濟物，今乃就下，污泥注於鮒而已。鮒，或以為蝦、或以為蟇(ㄇㄚˊ古同蟆)，井泥中微物耳。 射，注也。如谷之下流，注於鮒也。甕敝漏，如甕之破漏也。陽剛之才，本可以養人濟物，而上无應援，故不能上而就下，是以无濟用之功。 如水之在甕，本可為用，乃破敝而漏之，不為用也。井之初二，无功而不言悔咎，何也？失則有悔，過則咎；无應援而不能成用，非悔咎也。居二比初，豈非過乎！曰：處中非過也。不能上，由无援，非以比初也。"
            },
            {
              "type": "注",
              "text": "註* 鮒：ㄈㄨˋ魚名，今作鯽"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "象曰：井谷射鮒，无與也。",
          "children": [
            {
              "type": "注",
              "text": "井以上出為功。二陽剛之才，本可濟用，以在下而上无應援，是以下比而射鮒。若上有與之者，則當汲引而上，成井之功矣。"
            }
          ]
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "九三，井 渫*不食，為我心惻，可用汲。王明，並受其福。",
          "children": [
            {
              "type": "注",
              "text": "三以陽剛，居得其正，是有濟用之才者也。在井下之上，水之清潔可食者也。井以上為用，居下未得其用也。陽之性上，又志應上六，處剛而過中。汲汲於上進，乃有才用，而切於施為，未得其用，則如井之渫治，清潔而不見食，為心之惻怛也。三居井之時，剛而不中，故切為施，為異乎。用之則行，舍之則藏者也。然明王用人，豈求備也，故王明則受福矣。三之才足以濟用，如井之清潔可用，汲而食也。若上有明主，則當用之而得其效。賢才見用，則己得行其道，君得享其功，下得被其澤，上下並受其福也。"
            },
            {
              "type": "注",
              "text": "註* 渫：ㄒ一ㄝˋ淘去污泥"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "象曰：井渫不食，行惻也；求王明，受福也。",
          "children": [
            {
              "type": "注",
              "text": "井渫治而不見食，乃人有才知而不見用，以不得行為憂惻也。既以不得行為惻，則豈免有求也，故求王明而受福，志切於行也。"
            }
          ]
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，井甃*无咎。",
          "children": [
            {
              "type": "注",
              "text": "四雖陰柔，而處正，上承九五之君，才不足以廣施利物，亦可自守者也，故能修治，則得无咎。甃，砌累也；謂修治也。四雖才弱，不能廣濟物之功，修治其事，不至於廢可也。若不能修治，廢其養人之功，則失井之道，其咎大矣。居高位，而得剛陽中正之君，但能處正承上，不廢其事，亦可以免咎也。"
            }
          ]
        },
        {
          "type": "句",
          "value": "註*：甃音ㄓㄡˋ"
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "象曰：井甃无咎，修井也。",
          "children": [
            {
              "type": "注",
              "text": "甃者，修治於井也。雖不能大其濟物之功，亦能修治不廢也，故无咎。僅能免咎而已。若在剛陽，自不至如是，如是則可咎矣。"
            }
          ]
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，井洌，寒泉，食。",
          "children": [
            {
              "type": "注",
              "text": "五以陽剛中正之君居尊位，其才其德盡善盡美。井冽，寒泉，食也。冽，謂甘潔也。井泉以寒為美，甘潔之寒泉，可為人食也，於井道為至善也。然而不言吉者，井以上出為成，功未至於上，未及用也，故至上而後言元吉。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "象曰：寒泉之食，中正也。",
          "children": [
            {
              "type": "注",
              "text": "寒泉而可食，井道之至善者也。九五中正之德，為至善之義。"
            }
          ]
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上六，井收，勿幕，有孚，元吉。",
          "children": [
            {
              "type": "注",
              "text": "井以上出為用，居井之上，井道之成也。收，汲取也。幕，蔽覆也。取而不蔽，其利无窮。井之施廣矣，大矣，有孚有常而不變也。博施而有常，大善之吉也。夫體井之用，博施而有常，非大人孰能。他卦之終，為極為變，唯井與鼎，終乃為成功，是以吉也。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "象曰：元吉在上，大成也。",
          "children": [
            {
              "type": "注",
              "text": "以大善之吉，在卦之上，井道之大成也。井以上為成功。"
            }
          ]
        }
      ]
    }
  ]
}