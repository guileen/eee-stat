{
  "children": [
    {
      "type": "卦",
      "fh": "䷑",
      "name": "蠱",
      "down": "巽",
      "up": "艮",
      "lines": [
        {
          "type": "卦名",
          "value": "18. ䷑　 蠱卦 　艮上巽下"
        },
        {
          "type": "句",
          "value": "蠱，元亨，利涉大川。先甲三日，後甲三日。"
        }
      ]
    },
    {
      "type": "彖",
      "lines": [
        {
          "type": "句",
          "value": "彖曰：蠱，剛上而柔下，巽而止，蠱。"
        },
        {
          "type": "句",
          "value": "蠱元亨，而天下治也；利涉大川，往有事也；先甲三日，後甲三日，終則有始，天行也。"
        }
      ]
    },
    {
      "type": "大象",
      "lines": [
        {
          "type": "句",
          "value": "象曰：山下有風，蠱。君子以振民育德。"
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，幹父之蠱。有子，考无咎，厲，終吉。"
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "象曰：幹父之蠱，意承考也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，幹母之蠱，不可貞。"
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "象曰：幹母之蠱，得中道也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "九三，幹父之蠱，小有悔，无大咎。"
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "象曰：幹父之蠱，終无咎也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，裕父之蠱，往見吝。"
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "象曰：裕父之蠱，往未得也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "六五，幹父之蠱，用譽。"
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "象曰：幹父用譽，承以德也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，不事王侯，高尚其事。"
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "象曰：不事王侯，志可則也。"
        }
      ]
    }
  ]
}