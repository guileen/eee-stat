{
  "children": [
    {
      "type": "卦",
      "fh": "䷂",
      "name": "屯",
      "down": "震",
      "up": "坎",
      "lines": [
        {
          "type": "卦名",
          "value": "3. ䷂　 屯卦 　震下坎上"
        },
        {
          "type": "句",
          "value": "屯，元亨，利貞。勿用有攸往，利建侯。"
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：屯，剛柔始交而難生，動乎險中，大亨，貞。雷雨之動，滿盈。天造草昧，宜建侯而不寧。"
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：雲雷，屯。君子以經綸。"
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，磐桓，利居貞，利建侯。"
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：雖磐桓，志行正也。以貴下賤，大得民也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，屯如邅如，乘馬班如，匪寇婚媾，女子貞不字，十年乃字。"
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：六二之難，乘剛也。十年乃字，反常也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，即鹿无虞，惟入于林中。君子幾不如舍。往吝。"
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：即鹿无虞，以從禽也，君子舍之，往吝窮也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，乘馬班如，求婚媾，往，吉无不利。"
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：求而往，明也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，屯其膏，小貞吉，大貞凶。"
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：屯其膏，施未光也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上六，乘馬班如，泣血漣如。"
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：泣血漣如，何可長也。"
        }
      ]
    }
  ]
}