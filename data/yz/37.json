{
  "children": [
    {
      "type": "卦",
      "fh": "䷤",
      "name": "家人",
      "down": "離",
      "up": "巽",
      "lines": [
        {
          "type": "卦名",
          "value": "37. ䷤　 家人卦 　離下巽上"
        },
        {
          "type": "句",
          "value": "家人，利女貞。"
        }
      ]
    },
    {
      "type": "彖",
      "lines": [
        {
          "type": "句",
          "value": "彖曰：家人，女正位乎內，男正位乎外，男女正，天地之大義也。家人有嚴君焉，父母之謂也。父父，子子，兄兄，弟弟，夫夫，婦婦，而家道正。正家，而天下定矣。"
        }
      ]
    },
    {
      "type": "大象",
      "lines": [
        {
          "type": "句",
          "value": "象曰：風自火出，家人，君子以言有物，而行有恆。"
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，閑有家，悔亡。"
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "象曰：閑有家，志未變也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，无攸遂，在中饋，貞吉。"
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "象曰：六二之吉，順以巽也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "九三，家人嗃嗃，悔厲吉，婦子嘻嘻，終吝。"
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "象曰：家人嗃嗃，未失也；婦子嘻嘻，失家節也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，富家，大吉。"
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "象曰：富家大吉，順在位也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，王假有家，勿恤，吉。"
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "象曰：王假有家，交相愛也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，有孚，威如，終吉。"
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "象曰：威如之吉，反身之謂也。"
        }
      ]
    }
  ]
}