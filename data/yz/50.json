{
  "children": [
    {
      "type": "卦",
      "fh": "䷱",
      "name": "鼎",
      "down": "巽",
      "up": "離",
      "lines": [
        {
          "type": "卦名",
          "value": "50. ䷱　 鼎卦 　巽下離上"
        },
        {
          "type": "句",
          "value": "鼎，元吉，亨。"
        }
      ]
    },
    {
      "type": "彖",
      "lines": [
        {
          "type": "句",
          "value": "彖曰：鼎，象也。以木巽火，亨飪也。聖人亨以享上帝，而大亨以養聖賢。巽而耳目聰明，柔進而上行，得中而應乎剛，是以元亨。"
        }
      ]
    },
    {
      "type": "大象",
      "lines": [
        {
          "type": "句",
          "value": "象曰：木上有火，鼎，君子以正位凝命。"
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，鼎顛趾，利出否，得妾以其子，无咎。"
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "象曰：鼎顛趾，未悖也。利出否，以從貴也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，鼎有實，我仇有疾，不我能即，吉。"
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "象曰：鼎有實，慎所之也；我仇有疾，終无尤也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "九三，鼎耳革，其行塞，雉膏不食。方雨虧悔，終吉。"
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "象曰：鼎耳革，失其義也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "九四，鼎折足，覆公餗，其形渥，凶。"
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "象曰：覆公餗，信如何也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "六五，鼎黃耳金鉉，利貞。"
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "象曰：鼎黃耳，中以為實也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，鼎玉鉉，大吉，无不利。"
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "象曰：玉鉉在上，剛柔節也。"
        }
      ]
    }
  ]
}