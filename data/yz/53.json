{
  "children": [
    {
      "type": "卦",
      "fh": "䷴",
      "name": "漸",
      "down": "艮",
      "up": "巽",
      "lines": [
        {
          "type": "卦名",
          "value": "53. ䷴　 漸卦 　艮下巽上"
        },
        {
          "type": "句",
          "value": "漸，女歸吉，利貞。"
        }
      ]
    },
    {
      "type": "彖",
      "lines": [
        {
          "type": "句",
          "value": "彖曰：漸之進也，女歸吉也。進得位，往有功也，進以正，可以正邦也。其位剛得中也。止而巽，動不窮也。"
        }
      ]
    },
    {
      "type": "大象",
      "lines": [
        {
          "type": "句",
          "value": "象曰：山上有木，漸，君子以居賢德善俗。"
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，鴻漸于干，小子厲，有言，无咎。"
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "象曰：小子之厲，義无咎也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，鴻漸于磐，飲食衎衎，吉。"
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "象曰：飲食衎衎，不素飽也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "九三，鴻漸于陸，夫征不復，婦孕不育，凶，利禦寇。"
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "象曰：夫征不復，離群醜也；婦孕不育，失其道也；利用禦寇，順相保也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，鴻漸于木，或得其桷，无咎。"
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "象曰：或得其桷，順以巽也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，鴻漸于陵，婦三歲不孕，終莫之勝，吉。"
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "象曰：終莫之勝，吉，得所願也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，鴻漸于陸，其羽可用為儀，吉。"
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "象曰：其羽可用為儀，吉，不可亂也。"
        }
      ]
    }
  ]
}