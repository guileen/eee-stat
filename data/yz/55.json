{
  "children": [
    {
      "type": "卦",
      "fh": "䷶",
      "name": "豐",
      "down": "離",
      "up": "震",
      "lines": [
        {
          "type": "卦名",
          "value": "55. ䷶　 豐卦 　離下震上"
        },
        {
          "type": "句",
          "value": "豐，亨，王假之。勿憂，宜日中。"
        }
      ]
    },
    {
      "type": "彖",
      "lines": [
        {
          "type": "句",
          "value": "彖曰：豐，大也。明以動，故豐。王假之，尚大也；勿憂，宜日中，宜照天下也。日中則昃，月盈則食，天地盈虛，與時消息，而況於人乎？況於鬼神乎？"
        }
      ]
    },
    {
      "type": "大象",
      "lines": [
        {
          "type": "句",
          "value": "象曰：雷電皆至，豐，君子以折獄致刑。"
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，遇其配主，雖旬无咎，往有尚。"
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "象曰：雖旬无咎，過旬災也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，豐其蔀，日中見斗。往得疑疾，有孚發若，吉。"
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "象曰：有孚發若，信以發志也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "九三，豐其沛，日中見沬。折其右肱，无咎。"
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "象曰：豐其沛，不可大事也；折其右肱，終不可用也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "九四，豐其蔀，日中見斗，遇其夷主，吉。"
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "象曰：豐其蔀，位不當也；日中見斗，幽不明也；遇其夷主，吉行也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "六五，來章，有慶譽，吉。"
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "象曰：六五之吉，有慶也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上六，豐其屋，蔀其家，闚其戶，闃其无人，三歲不覿，凶。"
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "象曰：豐其屋，天際翔也；闚其戶，闃其无人，自藏也。"
        }
      ]
    }
  ]
}