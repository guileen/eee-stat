{
  "children": [
    {
      "type": "卦",
      "fh": "䷷",
      "name": "旅",
      "down": "艮",
      "up": "離",
      "lines": [
        {
          "type": "卦名",
          "value": "56. ䷷　 旅卦 　艮下離上"
        },
        {
          "type": "句",
          "value": "旅，小亨，旅貞吉。"
        }
      ]
    },
    {
      "type": "彖",
      "lines": [
        {
          "type": "句",
          "value": "彖曰：旅，小亨，柔得中乎外而順乎剛，止而麗乎明，是以小亨，旅貞吉也，旅之時義大矣哉。"
        }
      ]
    },
    {
      "type": "大象",
      "lines": [
        {
          "type": "句",
          "value": "象曰：山上有火，旅，君子以明慎用刑而不留獄。"
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，旅瑣瑣，斯其所取災。"
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "象曰：旅瑣瑣，志窮災也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，旅即次，懷其資，得童僕貞。"
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "象曰：得童僕貞，終无尤也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "九三，旅焚其次，喪其童僕，貞厲。"
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "象曰：旅焚其次，亦以傷矣。以旅與下，其義喪也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "九四，旅于處，得其資斧，我心不快。"
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "象曰：旅于處，未得位也；得其資斧，心未快也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "六五，射雉，一矢亡，終以譽命。"
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "象曰：終以譽命，上逮也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，鳥焚其巢，旅人先笑後號咷，喪牛于易，凶。"
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "象曰：以旅在上，其義焚也；喪牛于易，終莫之聞也。"
        }
      ]
    }
  ]
}