{
  "children": [
    {
      "type": "卦",
      "name": "臨",
      "down": "兌",
      "up": "坤",
      "lines": [
        {
          "type": "句",
          "value": "臨，元亨利貞。至于八月有凶。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：案《序卦》云：「臨，大也。」以陽之浸長，其德壯大，可以監臨於下，故曰臨也。剛既浸長，說而且順，又以剛居中，有應於外，大得亨通而利正也，故曰元亨利貞也。「至于八月有凶」者，以物盛必衰，陰長陽退，臨為建丑之月，從建丑至于八月建申之時，三陰既盛，三陽方退，小人道長，君子道消，故八月有凶也。以盛不可終保，聖人作《易》以戒之也。"
                }
              ]
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：臨，剛浸而長，說而順，剛中而應，大亨以正，天之道也。",
          "children": [
            {
              "type": "注",
              "text": "陽轉進長，陰道日消，君子日長，小人日憂，大亨以正之義。"
            }
          ]
        },
        {
          "type": "句",
          "value": "至于八月有凶，消不久也。",
          "children": [
            {
              "type": "注",
              "text": "八月陽衰而陰長，小人道長，君子道消也，故曰有凶。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「臨剛浸而長說而順」者，此釋卦義也。凡諸卦之例，說而順之，下應以臨字結之。此无臨字者，以其剛中而應，亦是臨義，故不得於剛中之上而加臨也。「剛中而應，大亨以正，天之道」者，天道以剛居中而下與地相應，使物大得亨通而利正，故《乾卦》元亨利貞。今此《臨》卦，其義亦然，故云天之道也。"
                },
                {
                  "type": "句",
                  "value": "「至于八月有凶，消不久也」者，證有凶之義，以其陽道既消，不可常久，故有凶也。但復卦一陽始復，剛性尚微，又不得其中，故未有元亨利貞。泰卦三陽之時，三陽在下，而成乾體，乾下坤上，象天降下，地升上，上下通泰，物通則失正，故不具四德。唯此卦二陽浸長，陽浸壯大，特得稱臨，所以四德具也。然陽長之卦，每皆應「八月有凶」。但此卦名臨，是盛大之義，故於此卦特戒之耳。若以類言之，則陽長之卦，至其終末皆有凶也。"
                },
                {
                  "type": "句",
                  "value": "注「八月」至「有凶」。　正義曰：云八月者，何氏云：「從建子陽生至建未為八月。」褚氏云：「自建寅至建酉為八月。」今案：此注云「小人道長，君子道消」，宜據否卦之時，故以臨卦建丑，而至否卦建申為八月也。"
                }
              ]
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：澤上有地，臨。君子以教思无窮，容保民无疆。",
          "children": [
            {
              "type": "注",
              "text": "相臨之道，莫若說順也。不恃威制，得物之誠，故物无違也。是以「君子教思无窮，容保民无疆」也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「澤上有地」者，欲見地臨於澤，在上臨下之義，故云「澤上有地」也。「君子以教思无窮」者，君子於此臨卦之時，其下莫不喜說和順，在上但須教化，思念无窮已也，欲使教恒不絕也。「容保民无疆」者，容謂容受也。保安其民，无有疆境，象地之闊遠，故云无疆也。"
                }
              ]
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，咸臨，貞吉。",
          "children": [
            {
              "type": "注",
              "text": "咸，感也。感，應也。有應於四，感以臨者也。四履正位，而己應焉，志行正者也。以剛感順，志行其正，以斯臨物，正而獲吉也。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：咸臨貞吉，志行正也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「咸臨貞吉」者，咸，感也。有應於四，感之而臨，志行得正，故貞吉也。"
                },
                {
                  "type": "句",
                  "value": "《象》曰：「咸臨貞吉，志行正」者，釋「咸臨貞吉」之義。四既履得正位，己往與之相應，是己之志意行而歸正也。"
                }
              ]
            }
          ]
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，咸臨，吉，无不利。",
          "children": [
            {
              "type": "注",
              "text": "有應在五，感以臨者也。剛勝則柔危，而五體柔，非能同斯志者也。若順於五，則剛德不長，何由得吉无不利乎？全與相違，則失於感應，其得「咸臨，吉无不利」，必未順命也。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：咸臨，吉无不利，未順命也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「咸臨吉」者，咸，感也。有應於五，是感以臨而得其吉也。「无不利」者，二雖與五相應，二體是剛，五體是柔，兩雖相感，其志不同。若純用剛往，則五所不從，若純用柔往，又損己剛性，必須商量事宜，有從有否，乃得无不利也。"
                },
                {
                  "type": "句",
                  "value": "《象》曰「未順命」者，釋「无不利」之義。未可盡順五命，須斟酌事宜，有從有否，故得无不利也。則君臣上下獻可替否之義也。"
                }
              ]
            }
          ]
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，甘臨，无攸利。既憂之，无咎。",
          "children": [
            {
              "type": "注",
              "text": "甘者，佞邪說媚，不正之名也。履非其位，居剛長之世，而以邪說臨物，宜其无攸利也。若能盡憂其危，改脩其道，剛不害正，故咎不長。"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：甘臨，位不當也。既憂之，咎不長也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「甘臨」者，謂甘美諂佞也。履非其位，居剛長之世，而以邪說臨物，故无攸利也。「既憂之无咎」者，既，盡也。若能盡憂其危，則剛不害正，故无咎也。"
                },
                {
                  "type": "句",
                  "value": "《象》曰「既憂之，咎不長」者，能盡憂其事，改過自脩，其咎則止，不復長久，故无咎也。"
                }
              ]
            }
          ]
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，至臨，无咎。",
          "children": [
            {
              "type": "注",
              "text": "處順應陽，不忌剛長，而乃應之，履得其位，盡其至者也。剛勝則柔危，柔不失正，乃得无咎也。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：至臨无咎，位當也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「至臨无咎」者，履順應陽，不畏剛長，而己應之，履得其位，能盡其至極之善而為臨，故云至臨。以柔不失正，故无咎也。"
                },
                {
                  "type": "句",
                  "value": "《象》曰「至臨无咎，位當」者，釋无咎之義。以六四以陰所居得正，柔不為邪，位當其處，故无咎也。"
                }
              ]
            }
          ]
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "六五，知臨，大君之宜，吉。",
          "children": [
            {
              "type": "注",
              "text": "處於尊位，履得其中，能納剛以禮，用建其正，不忌剛長而能任之，委物以能而不犯焉，則聰明者竭其視聽，知力者盡其謀能，不為而成，不行而至矣。大君之宜，如此而已，故曰「知臨大君之宜吉」。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：大君之宜，行中之謂也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「知臨，大君之宜，吉」者，處於尊位，履得其中，能納剛以禮，用建其正，不忌剛長而能任之，故聰明者竭其視聽，知力者盡其謀能，是知為臨之道，大君之所宜以吉也。"
                },
                {
                  "type": "句",
                  "value": "《象》曰「大君之宜，行中之謂」者，釋「大君之宜」，所以得宜者，止由六五處中，行此中和之行，致得大君之宜，故言行中之謂也。"
                }
              ]
            }
          ]
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上六，敦臨，吉，无咎。",
          "children": [
            {
              "type": "注",
              "text": "處坤之極，以敦而臨者也。志在助賢，以敦為德，雖在剛長，剛不害厚，故无咎也。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "象曰：敦臨之吉，志在內也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「敦臨，吉，无咎」者，敦，厚也。上六處坤之上，敦厚而為臨，志在助賢，以敦為德，故云「敦臨，吉」。雖在剛長，而志行敦厚，剛所以不害，故无咎也。"
                },
                {
                  "type": "句",
                  "value": "《象》曰「敦臨之吉，志在內」者，釋「敦臨吉」之義。雖在上卦之極，志意恒在於內之二陽，意在助賢，故得吉也。"
                }
              ]
            }
          ]
        }
      ]
    }
  ]
}