{
  "children": [
    {
      "type": "书名",
      "lines": [
        {
          "type": "句",
          "value": "《彖》曰：剝，剝也，柔變剛也。不利有攸往，小人長也。順而止之，觀象也。君子尚消息盈虛，天行也。",
          "children": [
            {
              "type": "注",
              "text": "坤順而艮止也，所以順而止之，不敢以剛止者，以觀其形象也。強亢激拂，觸忤以隕身，身既傾焉，功又不就，非君子之所尚也。"
            }
          ]
        }
      ],
      "children": [
        {
          "type": "疏",
          "lines": [
            {
              "type": "句",
              "value": "疏　正義曰：「剝，剝也」者，釋剝卦名為剝，不知何以稱剝，故釋云剝者，解剝之義，是陰長解剝於陽也。「柔變剛」者，釋所以此卦名剝之意也。「不利有攸往，小人道長」者，此釋「不利有攸往」之義。小人道長，世既闇亂，何由可進？往則遇災，故不利有攸往也。「順而止之觀象」者，明在剝之時，世既无道，君子行之，不敢顯其剛直，但以柔順止約其上，唯望君上形象，量其顏色而止也。「君子尚消息盈虛天行」者，解所以在剝之時，順而止之。觀其顏色形象者，須量時制變，隨物而動。君子通達物理，貴尚消息盈虛，道消之時，行消道也，道息之時，行息道也；在盈之時，行盈道也；在虛之時，行虛道也。若值消虛之時，存身避害，危行言遜也。若值盈息之時，極言正諫，建事立功也。天行謂逐時消息盈虛，乃天道之所行也。春夏始生之時，天氣盛大，秋冬嚴殺之時，天氣消滅，故云天行也。"
            },
            {
              "type": "句",
              "value": "注「坤順」至「所尚也」。　正義曰：「非君子之所尚」者，不逐時消息盈虛，於无道之時，剛亢激拂，觸忤以隕身；身既傾隕，功又不就，非君子之所尚也。"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：山附於地，剝。上以厚下安宅。",
          "children": [
            {
              "type": "注",
              "text": "厚下者，牀不見剝也。安宅者，物不失處也。厚下安宅，治剝之道也。"
            }
          ]
        }
      ],
      "children": [
        {
          "type": "疏",
          "lines": [
            {
              "type": "句",
              "value": "疏　正義曰：「山附於地剝」者，山本高峻，今附於地，即是剝落之象，故云「山附於地剝」也。「上以厚下安宅」者，剝之為義，從下而起，故在上之人，當須豐厚於下，安物之居，以防於剝也。"
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，剝牀以足，蔑貞凶。",
          "children": [
            {
              "type": "注",
              "text": "牀者，人之所以安也。剝牀以足，猶云剝牀之足也。蔑猶削也。剝牀之足，滅下之道也。下道始滅，剛隕柔長，則正削而凶來也。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：剝牀以足，以滅下也。"
        }
      ],
      "children": [
        {
          "type": "疏",
          "lines": [
            {
              "type": "句",
              "value": "疏　正義曰：「剝牀以足」者，牀者人之所以安處也。在剝之初，剝道從下而起，剝牀之足，言牀足已剝也。下道始滅也。「蔑貞凶」者，蔑，削也。貞，正也。下道既蔑，則以侵削其貞正，所以凶也。"
            },
            {
              "type": "句",
              "value": "《象》曰「剝牀以足，以滅下」者，「釋剝牀以足」之義。牀在人下，足又在牀下。今剝牀之足，是盡滅於下也。"
            }
          ]
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，剝牀以辨，蔑貞凶。",
          "children": [
            {
              "type": "注",
              "text": "蔑猶甚極之辭也。辨者，足之上也。剝道浸長，故剝其辨也。稍近於牀，轉欲滅物之所處，長柔而削正。以斯為德，物所棄也。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：剝牀以辨，未有與也。"
        }
      ],
      "children": [
        {
          "type": "疏",
          "lines": [
            {
              "type": "句",
              "value": "疏　正義曰：「剝牀以辨」者，辨，謂牀身之下，牀足之上，足與牀身分辨之處也。今剝落侵上，乃至於辨，是漸近人身，故云「剝牀以辨」也。「蔑貞凶」者，蔑，削也。削除中正之道，故凶也。初六蔑貞，但小削而已，六二蔑貞，是削之甚極，故更云蔑貞凶也。長此陰柔，削其正道，以此為德，則物之所棄。故《象》云「未有與」也。言无人與助之也。"
            },
            {
              "type": "句",
              "value": "注「蔑猶」至「所棄也」。　正義曰：「蔑猶甚極之辭」者，初既稱蔑，二又稱蔑，蔑上復蔑，此蔑甚極，故云「蔑猶甚極之辭」也。蔑謂微蔑，物之見削，則微蔑也，故以蔑為削。「稍近於牀轉欲蔑物之處」者，物之所處謂牀也。今剝道既至於辨，在牀體下畔之間，是將欲滅牀，故云「轉欲滅物之所處」也。"
            }
          ]
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，剝之，无咎。",
          "children": [
            {
              "type": "注",
              "text": "與上為應，群陰剝陽，我獨協焉，雖處於剝，可以无咎。"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：剝之无咎，失上下也。",
          "children": [
            {
              "type": "注",
              "text": "三上下各有二陰，而三獨應於陽，則失上下也。"
            }
          ]
        }
      ],
      "children": [
        {
          "type": "疏",
          "lines": [
            {
              "type": "句",
              "value": "疏　正義曰：六三與上九為應，雖在剝陽之時，獨能與陽相應，雖失位處剝而无咎也。"
            },
            {
              "type": "句",
              "value": "《象》曰「剝之无咎，失上下」者，釋所以无咎之義。上下群陰皆悉剝陽也，己獨能違失上下之情而往應之，所以无咎也。"
            }
          ]
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，剝牀以膚，凶。",
          "children": [
            {
              "type": "注",
              "text": "初二剝牀，民所以安，未剝其身也。至四剝道浸長，牀既剝盡，以及人身，小人遂盛，物將失身，豈唯削正，靡所不凶。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：剝牀以膚，切近災也。"
        }
      ],
      "children": [
        {
          "type": "疏",
          "lines": [
            {
              "type": "句",
              "value": "疏　正義曰：「剝牀以膚」者，四道浸長，剝牀已盡，乃至人之膚體，物皆失身，所以凶也。"
            },
            {
              "type": "句",
              "value": "《象》曰「切近災」者，其災已至，故云切近災也。"
            }
          ]
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "六五，貫魚，以宮人寵，无不利。",
          "children": [
            {
              "type": "注",
              "text": "處剝之時，居得尊位，為剝之主者也。剝之為害，小人得寵，以消君子者也。若能施寵小人，於宮人而已，不害於正，則所寵雖眾，終无尤也。貫魚，謂此眾陰也，駢頭相次，似貫魚也。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：以宮人寵，終无尤也。"
        }
      ],
      "children": [
        {
          "type": "疏",
          "lines": [
            {
              "type": "句",
              "value": "疏　正義曰：「貫魚以宮人寵」者，處得尊位，為剝之主，剝之為害，小人得寵以消君子。貫魚者，謂眾陰也。駢頭相次，似若貫穿之魚。此六五若能處待眾陰，但以宮人之寵相似。宮人被寵，不害正事，則終无尤過，无所不利，故云无不利。故《象》云「終无尤也」。"
            }
          ]
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，碩果不食，君子得輿，小人剝廬。",
          "children": [
            {
              "type": "注",
              "text": "處卦之終，獨全不落，故果至于碩而不見食也。君子居之，則為民覆蔭；小人用之，則剝下所庇也。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：君子得輿，民所載也。小人剝廬，終不可用也。"
        }
      ],
      "children": [
        {
          "type": "疏",
          "lines": [
            {
              "type": "句",
              "value": "疏　正義曰：「碩果不食」者，處卦之終，獨得完全，不被剝落，猶如碩大之果，不為人食也。「君子得輿」者，若君子而居此位，能覆蔭於下，使得全安，是君子居之，則得車輿也。若小人居之，下无庇蔭，在下之人，被剝徹廬舍也。"
            },
            {
              "type": "句",
              "value": "《象》曰：「君子得輿民所載」者，釋「得輿」之義。若君子居處此位，養育其民，民所仰載也。「小人剝廬，終不可用」者，言小人處此位，為君剝徹民之廬舍，此小人終不可用為君也。"
            },
            {
              "type": "句",
              "value": " "
            }
          ]
        }
      ]
    }
  ]
}