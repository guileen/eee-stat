{
  "children": [
    {
      "type": "书名",
      "lines": [
        {
          "type": "句",
          "value": "《彖》曰：大過，大者過也。",
          "children": [
            {
              "type": "注",
              "text": "大者乃能過也。"
            }
          ]
        },
        {
          "type": "句",
          "value": "棟橈，本末弱也。",
          "children": [
            {
              "type": "注",
              "text": "初為本，而上為末也。"
            }
          ]
        },
        {
          "type": "句",
          "value": "剛過而中，",
          "children": [
            {
              "type": "注",
              "text": "謂二也。居陰，過也。處二，中也。拯弱興衰，不失其中也。"
            }
          ]
        },
        {
          "type": "句",
          "value": "巽而說行，",
          "children": [
            {
              "type": "注",
              "text": "巽而說行，以此救難，難乃濟也。"
            }
          ]
        },
        {
          "type": "句",
          "value": "利有攸往，乃亨。",
          "children": [
            {
              "type": "注",
              "text": "危而弗持，則將安用？故往乃亨。"
            }
          ]
        },
        {
          "type": "句",
          "value": "大過之時大矣哉！",
          "children": [
            {
              "type": "注",
              "text": "是君子有為之時也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「大過，大者過也」者，釋大過之義也。大者過，謂盛大者乃能過其分理以拯難也。故於二爻，陽處陰位，乃能拯難也，亦是過甚之義。"
                },
                {
                  "type": "句",
                  "value": "「棟橈，本末弱也」者，釋「棟橈」義。以大過本末俱弱，故屋棟橈弱也，似若衰難之時，始終弱也。"
                },
                {
                  "type": "句",
                  "value": "「剛過而中，巽而說行，利有攸往乃亨」者，此釋「利有攸往乃亨」義。剛過而中謂二也。以陽處陰，是剛之過極之甚，則陽來拯此陰難，是過極之甚也。巽而說行者，既以巽順和說而行，難乃得濟，故利有攸往，得亨也。故云乃亨。"
                },
                {
                  "type": "句",
                  "value": "「大過之時大矣」，此廣說大過之美。言當此大過之時，唯君子有為拯難，其功甚大，故曰大矣哉也。"
                }
              ]
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：澤滅木，大過。君子以獨立不懼，遯世无悶。",
          "children": [
            {
              "type": "注",
              "text": "此所以為大過，非凡所及也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：澤滅木者，澤體處下，木體處上，澤无滅木之理。今云「澤滅木」者，乃是澤之甚極而至滅木，是極大過越之義。其大過之卦有二義也：一者物之自然大相過越常分，即此澤滅木是也。二者大人大過越常分以拯患難，則九二「枯楊生稊，老夫得其女妻」是也。「君子以獨立不懼，遯世无悶」者，明君子於衰難之時，卓爾獨立，不有畏懼，隱遯於世而无憂悶，欲有遯難之心，其操不改。凡人遇此則不能，然唯君子獨能如此，是其過越之義。"
                }
              ]
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，藉用白茅，无咎。",
          "children": [
            {
              "type": "注",
              "text": "以柔處下，過而可以无咎，其唯慎乎！"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：藉用白茅，柔在下也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「藉用白茅」者，以柔處下，心能謹慎，薦藉於物，用絜白之茅，言以絜素之道，奉事於上也。无咎者，既能謹慎如此，雖遇大過之難，而无咎也。以柔道在下，所以免害。故《象》云「柔在下也」。"
                }
              ]
            }
          ]
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，枯楊生稊，老夫得其女妻，无不利。",
          "children": [
            {
              "type": "注",
              "text": "稊者，楊之秀也。以陽處陰，能過其本而救其弱者也。上无其應，心无特吝，處過以此，无衰不濟也。故能令枯楊更生稊，老夫更得少妻，拯弱興衰，莫盛斯爻，故无不利也。老過則枯，少過則稚。以老分少，則稚者長；以稚分老，則枯者榮，過以相與之謂也。大過至衰而己至壯，以至壯輔至衰，應斯義也。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：老夫女妻，過以相與也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「枯楊生稊」者，枯謂枯稿，稊謂楊之秀者。九二以陽處陰，能過其本分，而救其衰弱。上无其應，心无特吝，處大過之時，能行此道，无有衰者不被拯濟。故衰者更盛，猶若枯槁之楊，更生少壯之稊；枯老之夫，得其少女為妻也。无不利者，謂拯弱興衰，莫盛於此。以斯而行，无有不利也。"
                },
                {
                  "type": "句",
                  "value": "《象》曰「老夫女妻，過以相與」者，釋「老夫女妻」之義。若老夫而有老妻，是依分相對。今老夫而得女妻，是過分相與也。老夫得女妻，是女妻以少而與老夫。老夫得少而更壯，是女妻過分而與夫也。女妻而得少夫，是依分相對。今女妻得老夫，是老夫減老而與少。女妻既得其老則益長，是老夫過分而與妻也，故云「過以相與」。《象》直云「老夫」、「女妻」，不云「枯楊生稊」者，「枯楊」則是老夫也，「生稊」則女妻也。其意相似，故《象》略而不言。"
                },
                {
                  "type": "句",
                  "value": "注「稊者」至「斯義也」。　正義曰：稊者楊柳之穗，故云楊之秀也。「以陽處陰，能過其本而救其弱」者，若以陽處陽，是依其本分。今以陽處陰，是過越本分，拯救陰弱也。「老過則枯，少過則稚」者，老之太過則枯槁，少之太過則幼稚也。「以老分少則稚者長也」，謂老夫減老而與女妻，女妻得之而更益長，故云「以老分少則稚者長也」。「以稚分老則枯者榮」者，謂女妻減少而與老夫，老夫得之，似若槁者而更得生稊，故云「則枯者榮也。」云「大過至衰而已至壯，以至壯輔至衰，應斯義」者，此大過之卦，本明至壯輔至衰，不論至衰減至壯。故輔嗣此《注》特云「以至壯輔至衰也」。《象》曰「過以相與」者，因至壯而輔至衰，似女妻而助老夫，遂因云老夫減老而與少，猶若至衰減衰而與壯也。其實不然也。"
                }
              ]
            }
          ]
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "九三，棟橈，凶。",
          "children": [
            {
              "type": "注",
              "text": "居大過之時，處下體之極，不能救危拯弱，以隆其棟，而以陽處陽，自守所居，又應於上，係心在一，宜其淹溺而凶衰也。"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：棟橈之凶，不可以有輔也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：棟橈凶者，居大過之時，處下體之極，以陽居陽，不能救危拯弱，唯自守而已。獨應於上，係心在一，所以凶也。心既褊狹，不可以輔救衰難，故《象》云「不可以有輔也」。"
                }
              ]
            }
          ]
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "九四，棟隆，吉，有它吝。",
          "children": [
            {
              "type": "注",
              "text": "體屬上體，以陽處陰，能拯其弱，不為下所橈者也，故棟隆吉也。而應在初，用心不弘，故有它吝也。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：棟隆之吉，不橈乎下也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：棟隆吉者，體居上體，以陽處陰，能拯救其弱，不為下所橈，故得棟隆起而獲吉也。有它吝者，以有應在初，心不弘闊，故有它吝也。"
                },
                {
                  "type": "句",
                  "value": "《象》曰「棟隆之吉，不橈乎下也」者，釋「棟隆之吉」，以其能拯於難，不被橈乎在下，故得棟隆吉。九四應初，行又謙順，能拯於難，然唯只拯初，初謂下也。下得其拯，猶若所居，屋棟隆起，下必不橈弱何得云不被橈乎在下。但《經》文云「棟橈」，《彖》釋「棟橈」者，本末弱也。以屋棟橈弱而偏，則屋下榱柱亦先弱。柱為本，棟為末，觀此《彖》辭，是足見其義。故子產云：「棟折榱崩，僑將壓焉。」以屋棟橈折，則榱柱亦同崩，此則義也。"
                }
              ]
            }
          ]
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，枯楊生華，老婦得其士夫，无咎无譽。",
          "children": [
            {
              "type": "注",
              "text": "處得尊位，而以陽處陽，未能拯危。處得尊位，亦未有橈，故能生華，不能生稊；能得夫，不能得妻。處棟橈之世，而為无咎无譽，何可長哉？故生華不可久，士夫誠可醜也。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：枯楊生華，何可久也？老婦士夫，亦可醜也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「枯楊生華」者，處得尊位而以陽居陽，未能拯危，不如九二枯楊生稊。但以處在尊位，唯得枯楊生華而已。言其衰老，雖被拯救，其益少也。又似年老之婦，得其彊壯士夫，婦已衰老，夫又彊大，亦是其益少也。所拯難處少，纔得无咎而已，何有聲譽之美？故无咎无譽也。"
                },
                {
                  "type": "句",
                  "value": "《象》曰「枯楊生華，何可久」者，枯槁之楊，被拯纔得生華，何可長久？尋當衰落也。「老婦士夫，亦可醜也」者，婦當少稚於夫，今年老之婦，而得彊壯士夫，亦可醜辱也。此言九五不能廣拯衰難，但使枯楊生華而已，但使「老婦得其士夫」而已。拯難狹劣，故不得長久，誠可醜辱，言不如九二也。"
                },
                {
                  "type": "句",
                  "value": "注「處得」至「醜也」。　正義曰：「處得尊位，亦未有橈」者，以九三不得尊位，故有棟橈。今九五雖與九三同以陽居陽，但九五處得尊位，功雖未廣，亦未有橈弱。若其橈弱，不能拯難，不能使枯楊生華也。以在尊位，微有拯難，但其功狹少，但使枯楊生華而已，不能生稊也。「能得夫，不能得妻」者，若拯難功闊，則老夫得其女妻，是得少之甚也。今既拯難功狹，但能使老婦得士夫而已，不能使女妻，言老婦所得利益薄少，皆為拯難，功薄，故所益少也。"
                }
              ]
            }
          ]
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上六，過涉滅頂，凶，无咎。",
          "children": [
            {
              "type": "注",
              "text": "處太過之極，過之甚也。涉難過甚，故至于滅頂，凶。志在救時，故不可咎也。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：過涉之凶，不可咎也。",
          "children": [
            {
              "type": "注",
              "text": "雖凶无咎，不害義也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「過涉滅頂，凶」者，處大過之極，是過越之甚也。以此涉危難，乃至於滅頂，言涉難深也。既滅其頂，所以凶也。无咎者，所以涉難滅頂，至於凶亡，本欲濟時拯難，意善功惡，无可咎責。此猶龍逄、比干，憂時危亂，不懼誅殺，直言深諫，以忤无道之主，遂至滅亡。其意則善，而功不成，復有何咎責？此亦「過涉滅頂凶无咎」之象，故《象》云「不可咎」，言不可害於義理也。"
                }
              ]
            }
          ]
        },
        {
          "type": "句",
          "value": " "
        }
      ]
    }
  ]
}