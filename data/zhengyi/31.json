{
  "children": [
    {
      "type": "书名",
      "lines": [
        {
          "type": "句",
          "value": "《彖》曰：咸，感也。柔上而剛下，二氣感應以相與。",
          "children": [
            {
              "type": "注",
              "text": "是以亨也。"
            }
          ]
        },
        {
          "type": "句",
          "value": "止而說，",
          "children": [
            {
              "type": "注",
              "text": "故利貞也。"
            }
          ]
        },
        {
          "type": "句",
          "value": "男下女，",
          "children": [
            {
              "type": "注",
              "text": "取女吉也。"
            }
          ]
        },
        {
          "type": "句",
          "value": "是以亨利貞，取女吉也。天地感而萬物化生，",
          "children": [
            {
              "type": "注",
              "text": "二氣相與，乃化生也。"
            }
          ]
        },
        {
          "type": "句",
          "value": "聖人感人心而天下和平。觀其所感，而天地萬物之情可見矣。",
          "children": [
            {
              "type": "注",
              "text": "天地萬物之情見於所感也。凡感之為道，不能感非類者也，故引取女以明同類之義也。同類而不相感應，以其各亢所處也，故女雖應男之物，必下之而後取女乃吉也。"
            }
          ]
        },
        {
          "type": "句",
          "value": " 疏　正義曰：「柔上而剛下，二氣感應以相與」者，此因上下二體釋咸亨之義也。艮剛而兌柔，若剛自在上，柔自在下，則不相交感，无由得通。今兌柔在上而艮剛在下，是二氣感應以相授與，所以為咸亨也。"
        },
        {
          "type": "句",
          "value": "「止而說」者，此因二卦之義釋利貞也，艮止而兌說也。能自靜止則不隨動欲，以上行說則不為邪諂。不失其正，所以利貞也。"
        },
        {
          "type": "句",
          "value": "「男下女」者，此因二卦之象釋取女吉之義。艮為少男而居於下，兌為少女而處於上，是男下於女也。婚姻之義，男先求女，親迎之禮，御輪三周，皆是男先下於女，然後女應於男，所以取女得吉者也。"
        },
        {
          "type": "句",
          "value": "「是以亨利貞取女吉」者，次第釋訖，總舉繇辭以結之。「天地感而萬物化生」者，以下廣明感之義也。天地二氣，若不感應相與，則萬物无由得變化而生。"
        },
        {
          "type": "句",
          "value": "「聖人感人心而天下和平」者，聖人設教，感動人心，使變惡從善，然後天下和平。「觀其所感而天地萬物之情可見矣」者，結歎咸道之廣，大則包天地，小則該萬物。感物而動，謂之情也。天地萬物皆以氣類共相感應，故觀其所感而天地萬物之情可見矣也。"
        },
        {
          "type": "句",
          "value": "《象》曰：山上有澤，咸。君子以虛受人。",
          "children": [
            {
              "type": "注",
              "text": "以虛受人，物乃感應。"
            }
          ]
        }
      ]
    },
    {
      "type": "卦",
      "name": "君子法此咸",
      "down": "，",
      "up": "山",
      "lines": [
        {
          "type": "句",
          "value": " "
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，咸其拇。",
          "children": [
            {
              "type": "注",
              "text": "處咸之初，為感之始，所感在末，故有志而已。如其本實，未至傷靜。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：咸其拇，志在外也。",
          "children": [
            {
              "type": "注",
              "text": "四屬外卦。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：咸其拇者，拇是足大指也，體之最末。初應在四，俱處卦始，為感淺末，取譬一身，在於足指而已，故曰咸其拇也。"
                },
                {
                  "type": "句",
                  "value": "《象》曰「志在外」者，外謂四也。與四相應，所感在外，處於感初，有志而已，故云「志在外也」。"
                },
                {
                  "type": "句",
                  "value": "注「如其本實未至傷靜」。　正義曰：六二咸道轉進，所感在腓。腓體動躁，則成往而行。今初六所感淺末，則譬如拇指，指雖小動，未移其足，以喻人心初感，始有其志。志雖小動，未甚躁求。凡吉凶悔吝，生乎動者也。以其本實未傷於靜，故无吉凶悔吝之辭。"
                }
              ]
            }
          ]
        },
        {
          "type": "句",
          "value": " "
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，咸其腓，凶。居吉。",
          "children": [
            {
              "type": "注",
              "text": "咸道轉進，離拇升腓，腓體動躁者也。感物以躁，凶之道也。由躁故凶，居則吉矣。處不乘剛，故可以居而獲吉。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：雖凶居吉，順不害也。",
          "children": [
            {
              "type": "注",
              "text": "陰而為居，順之道也。不躁而居，順不害也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「咸其腓，凶。居吉」者，腓，足之腓腸也。六二應在九五，咸道轉進，離拇升腓，腓體動躁，躁以相感，凶之道也。由躁故凶，靜居則吉，故曰「咸其腓凶居吉」。以不乘剛，故可以居而獲吉。"
                },
                {
                  "type": "句",
                  "value": "《象》曰「雖凶居吉，順不害」者，雖者與奪之辭。若既凶矣，何由得居而獲吉？良由陰性本靜，今能不躁而居，順其本性，則不有災害，免凶而獲吉也。"
                }
              ]
            }
          ]
        },
        {
          "type": "句",
          "value": "注「腓體動躁也」。　正義曰：王廙云：動於腓腸，斯則行矣。故言腓體動躁也。"
        },
        {
          "type": "句",
          "value": " "
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "九三，咸其股，執其隨，往吝。",
          "children": [
            {
              "type": "注",
              "text": "股之為物，隨足者也。進不能制動，退不能靜處，所感在股，志在隨人者也。志在隨人，所執亦以賤矣。用斯以往，吝其宜也。"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：咸其股，亦不處也。志在隨人，所執下也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「咸其股，執其隨，往吝」者，九三處二之上，轉高至股。股之為體，動靜隨足，進不能制足之動，退不能靜守其處。股是可動之物，足動則隨不能自處，長執其隨足之志，故云「咸其股，執其隨」。施之於人，自无操持。志在隨人，所執卑下，以斯而往，鄙吝之道，故言往吝。"
                },
                {
                  "type": "句",
                  "value": "《象》曰「咸其股亦不處也」者，非但進不能制動，退亦不能靜處也。所執下者，既志在隨人，是其志意所執下賤也。"
                }
              ]
            }
          ]
        },
        {
          "type": "句",
          "value": " "
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "九四，貞吉，悔亡。憧憧往來，朋從爾思。",
          "children": [
            {
              "type": "注",
              "text": "處上卦之初，應下卦之始，居體之中，在股之上，二體始相交感，以通其志，心神始感者也。凡物始感而不以之於正，則至於害，故必貞然後乃吉，吉然後乃得亡其悔也。始在於感，未盡感極，不能至於无思以得其黨，故有憧憧往來然後朋從其思也。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：貞吉悔亡，未感害也。",
          "children": [
            {
              "type": "注",
              "text": "未感於害，故可正之，得悔亡也。"
            }
          ]
        },
        {
          "type": "句",
          "value": "憧憧往來，未光大也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「貞吉悔亡」者，九四居上卦之初，應下卦之始，居體之中，在股之上，二體始相交感，以通其志，心神始感者也。凡物始感而不以之於正，則害之將及矣，故必貞然後乃吉，吉然後乃得亡其悔也。故曰貞吉悔亡也。「憧憧往來，朋從爾思」者，始在於感，未盡感極，惟欲思運動以求相應，未能忘懷息照，任夫自然，故有憧憧往來，然後朋從爾之所思也。"
                },
                {
                  "type": "句",
                  "value": "《象》曰「未感害」者，心神始感，未至於害，故不可不正，正而故得悔亡也。「未光大」者，非感之極，不能无思无欲，故未光大也。"
                }
              ]
            }
          ]
        },
        {
          "type": "句",
          "value": " "
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，咸其脢，无悔。",
          "children": [
            {
              "type": "注",
              "text": "脢者，心之上，口之下，進不能大感，退亦不為无志，其志淺末，故无悔而已。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：咸其脢，志末也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「咸其脢无悔」者，脢者心之上，口之下也。四已居體之中，為心神所感，五進在於四上，故所感在脢，脢已過心，故進不能大感，由在心上，退亦不能无志，志在淺末，故无悔而已。故曰「咸其脢无悔」也。"
                }
              ]
            }
          ]
        },
        {
          "type": "句",
          "value": "《象》曰「志末也」者，末猶淺也。感以心為深，過心則謂之淺末矣。"
        },
        {
          "type": "句",
          "value": "注「脢者」至「而已」。　正義曰：「脢者心之上口之下」者，《子夏易傳》曰「在脊曰脢」。馬融云「脢，背也」。鄭玄云「脢，脊肉也」。王肅云「脢在背而夾脊」。《說文》云「脢，背肉也」。雖諸說不同，大體皆在心上。輔嗣以四為心神，上為輔頰，五在上四之間，故直云「心之上口之下」也。明其淺於心神，厚於言語。"
        },
        {
          "type": "句",
          "value": " "
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上六，咸其輔頰舌。",
          "children": [
            {
              "type": "注",
              "text": "咸道轉末，故在口舌言語而已。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：咸其輔頰舌，滕口說也。",
          "children": [
            {
              "type": "注",
              "text": "輔頰舌者，所以為語之具也。咸其輔頰舌，則滕口說也。憧憧往來，猶未光大，況在滕口，薄可知也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：「咸其輔頰舌」者，馬融云「輔，上頷也」。輔頰舌者，言語之具。咸道轉末，在於口舌言語而已，故云咸其輔頰舌也。"
                },
                {
                  "type": "句",
                  "value": "《象》曰「滕口說也」者，舊說字作滕（徒登反）。滕，競與也。所競者口，无復心實，故云滕口說也。鄭玄又作「媵」。媵，送也。咸道極薄，徒送口舌言語相感而已，不復有志於其間。王注義得兩通，未知誰同其旨也。"
                }
              ]
            }
          ]
        },
        {
          "type": "句",
          "value": " "
        }
      ]
    }
  ]
}