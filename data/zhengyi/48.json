{
  "children": [
    {
      "type": "卦",
      "name": "井",
      "down": "巽",
      "up": "坎",
      "lines": [
        {
          "type": "卦名",
          "value": "　井　巽下坎上"
        },
        {
          "type": "句",
          "value": "井，改邑不改井，",
          "children": [
            {
              "type": "注",
              "text": "井以不變為德者也。"
            }
          ]
        },
        {
          "type": "句",
          "value": "无喪无得，",
          "children": [
            {
              "type": "注",
              "text": "德有常也。"
            }
          ]
        },
        {
          "type": "句",
          "value": "往來井井。",
          "children": [
            {
              "type": "注",
              "text": "不渝變也。"
            }
          ]
        },
        {
          "type": "句",
          "value": "汔至亦未繘井，",
          "children": [
            {
              "type": "注",
              "text": "已來至而未出井也。"
            }
          ]
        },
        {
          "type": "句",
          "value": "羸其瓶，凶。",
          "children": [
            {
              "type": "注",
              "text": "井道以已出為功也。幾至而覆，與未汲同也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：井者，物象之名也。古者穿地取水，以瓶引汲，謂之為井。此卦明君子脩德養民，有常不變，終始無改，養物不窮，莫過乎井，故以脩德之卦取譬名之井焉。「改邑不改井」者，以下明井有常德，此明井體有常，邑雖遷移而井體无改，故云改邑不改井也。"
                },
                {
                  "type": "句",
                  "value": "「无喪无得」者，此明井用有常德，終日引汲，未嘗言損。終日泉注，未嘗言益，故曰无喪无得也。"
                },
                {
                  "type": "句",
                  "value": "「往來井井」者，此明性常。井井，絜靜之貌也。往者來者，皆使絜靜，不以人有往來改其洗濯之性，故曰往來井井也。"
                },
                {
                  "type": "句",
                  "value": "「汔至亦未繘井，羸其瓶，凶」者，此下明井，誡言井功難成也。汔，幾也。幾，近也。繘，綆也。雖汲水以至井上，然綆出猶未離井口，而鉤羸其瓶而覆之也。棄其方成之功，雖有出井之勞，而與未汲不異，喻今人行常德，須善始令終。若有初无終，則必致凶咎，故曰「汔至亦未繘井，羸其瓶，凶」。言亦者，不必之辭，言不必有如此不克終者。計覆一瓶之水，何足言凶？以喻人之修德不成，又云但取喻人之德行不恒，不能慎終如始，故就人言凶也。"
                }
              ]
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：巽乎水而上水，井。",
          "children": [
            {
              "type": "注",
              "text": "音舉上之上。"
            }
          ]
        },
        {
          "type": "句",
          "value": "井養而不窮也，改邑不改井，乃以剛中也。",
          "children": [
            {
              "type": "注",
              "text": "以剛處中，故能定居其所而不變也。"
            }
          ]
        },
        {
          "type": "句",
          "value": "汔至亦未繘井，未有功也。",
          "children": [
            {
              "type": "注",
              "text": "井以已成為功。"
            }
          ]
        },
        {
          "type": "句",
          "value": "羸其瓶，是以凶也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「巽乎水而上水，井」者，此就二體釋井之名義。此卦坎為水在上，巽為木在下，又巽為入，以木入於水而又上水，井之象也。"
                },
                {
                  "type": "句",
                  "value": "「井養而不窮」者，歎美井德，愈汲愈生，給養於人，无有窮已也。「改邑不改井，乃以剛中也」者，此釋井體有常，由於二五也。二五以剛居中，故能定居其所而不改變也。不釋往來二德者，无喪无得，往來井井，皆由以剛居中，更无他義，故不具舉經文也。"
                },
                {
                  "type": "句",
                  "value": "「汔至亦未繘井，未有功也」者，水未及用，則井功未成，其猶人，德未被物，亦是功德未就也。"
                }
              ]
            }
          ]
        },
        {
          "type": "句",
          "value": "「羸其瓶，是以凶也」者，汲水未出而覆，喻脩德未成而止，所以致凶也。"
        },
        {
          "type": "句",
          "value": "注「音舉上之上」。　正義曰：嫌讀為去聲，故音之也。"
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：木上有水，井，君子以勞民勸相。",
          "children": [
            {
              "type": "注",
              "text": "木上有水，井之象也。上水以養，養而不窮者也。相猶助也。可以勞民勸助，莫若養而不窮也。"
            },
            {
              "type": "疏",
              "lines": [
                {
                  "type": "句",
                  "value": "疏　正義曰：木上有水，則是上水之象，所以為井。「君子以勞民勸相」者，勞謂勞賚，相猶助也。井之為義，汲養而不窮，君子以勞來之恩，勤恤民德*，勸助百姓，使有功成*，則此養而不窮也。"
                }
              ]
            }
          ]
        },
        {
          "type": "句",
          "value": "*　「德」或作「隱」。"
        },
        {
          "type": "句",
          "value": "*　「功成」或作「成功」。"
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，井泥不食，舊井无禽。",
          "children": [
            {
              "type": "注",
              "text": "最在井底，上又无應，沈滯滓穢，故曰井泥不食也。井泥而不可食，則是久井不見渫治者也。久井不見渫治，禽所不嚮，而況人乎？一時所共棄舍也。井者不變之物，居德之地，恒德至賤，物无取也。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：井泥不食，下也。舊井无禽，時舍也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「井泥不食，舊井无禽」者，初六最處井底，上又无應，沈滯滓穢，即是井之下泥汙，不堪食也，故曰井泥不食也。井泥而不可食，即是久井不見渫治，禽所不嚮，而況人乎？故曰舊井无禽也。"
                },
                {
                  "type": "句",
                  "value": "《象》曰下也者，以其最在井下，故為井泥也。時舍也者，以既非食，禽又不向，即是一時共棄舍也。"
                },
                {
                  "type": "句",
                  "value": "注「井者不變之物，居德之地」。　正義曰：繇辭稱「改邑不改井」，故曰「井者，不變之物，居德」者，《繫辭》又云「井，德之地」，故曰「居德之地」也。注言此者，明井既有不變，即是有恒，既居德地，即是用德也。今居窮下，即是恒德至賤，故物无取也，禽之與人，皆共棄舍也。"
                }
              ]
            }
          ]
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，井谷射鮒，甕敝漏。",
          "children": [
            {
              "type": "注",
              "text": "谿谷出水，從上注下，水常射焉。井之為道，以下給上者也。而无應於上，反下與初，故曰「井谷射鮒」。鮒，謂初也。失井之道，水不上出，而反下注，故曰「甕敝漏」也。夫處上宜下，處下宜上，井已下矣，而復下注，其道不交，則莫之與也。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：井谷射鮒，无與也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「井谷射鮒」者，井之為德，以下汲上。九二上无其應，反下比初，施之於事，正似谷中之水，下注敝鮒，井而似谷，故曰井谷射鮒也。鮒謂初也。《子夏傳》云：「井中蝦蟆，呼為鮒魚也。」「甕敝漏」者，井而下注，失井之道，有似甕敝漏水，水漏下流，故曰甕敝漏也。"
                },
                {
                  "type": "句",
                  "value": "《象》曰「无與也」者，井既處下，宜應汲上。今反養下，則不與上交，物莫之與，故曰无與也。"
                }
              ]
            }
          ]
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "九三，井渫不食，為我心惻，可用汲。王明，並受其福。",
          "children": [
            {
              "type": "注",
              "text": "渫，不停汙之謂也。處下卦之上，履得其位，而應於上，得井之義也。當井之義而不見食，脩己全絜而不見用，故為我心惻也。為，猶使也。不下注而應上，故可用汲也。王明則見照明，既嘉其行，又欽其用，故曰「王明，並受其福」也。"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：井渫不食，行惻也。",
          "children": [
            {
              "type": "注",
              "text": "行感於誠，故曰惻也。"
            }
          ]
        },
        {
          "type": "句",
          "value": "求王明，受福也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「井渫不食」者，渫，治去穢汙之名也。井被渫治，則清潔可食。九三處下卦之上，異初六井泥之時，得位而有應於上，非射鮒之象。但井以上出為用，猶在下體，未有成功。功既未成，井雖渫治，未食也。故曰井渫不食也。「為我心惻」者，為，猶使也。井渫而不見食，猶人修己全絜而不見用，使我心中惻愴，故曰為我心惻也。「可用汲，王明，並受其福」者，不同九二下注而不可汲也，有應於上，是可汲也。井之可汲，猶人可用。若不遇明王，則滯其才用。若遭遇賢主，則申其行能。賢主既嘉其行，又欽其用，故曰「可用汲，王明，並受其福」也。"
                }
              ]
            }
          ]
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，井甃，无咎。",
          "children": [
            {
              "type": "注",
              "text": "得位而无應，自守而不能給上，可以脩井之壞，補過而已。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：井甃无咎，脩井也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：案《子夏傳》曰：「甃亦治也，以磚壘井，脩井之壞，謂之為甃。」六四得位而无應，自守而已，不能給上，可以脩井崩壞。施之於人，可以脩德補過，故曰井甃无咎也。"
                }
              ]
            }
          ]
        },
        {
          "type": "句",
          "value": "《象》曰「脩井」者，但可脩井之壞，未可上給養人也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，井洌，寒泉食。",
          "children": [
            {
              "type": "注",
              "text": "洌，絜也。居中得正，體剛不撓，不食不義，中正高絜，故井洌寒泉，然後乃食也。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：寒泉之食，中正也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「井洌，寒泉食」者，餘爻不當貴位，但脩德以待用。九五為卦之主，擇人而用之。洌，絜也。九五居中得正，而體剛直。既體剛直，則不食污穢，必須井絜而寒泉，然後乃食。以言剛正之主，不納非賢，必須行絜才高，而後乃用，故曰「井洌寒泉食」也。"
                },
                {
                  "type": "句",
                  "value": "《象》曰以中正者，若非居中得正，則任用非賢，不能要待寒泉，然後乃食也。必言寒泉者，清而冷者，水之本性，遇物然後濁而溫，故言寒泉以表絜也。"
                }
              ]
            }
          ]
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，井收勿幕，有孚元吉。",
          "children": [
            {
              "type": "注",
              "text": "處井上極，水已出井，井功大成，在此爻矣，故曰井收也。群下仰之以濟，淵泉由之以通者也。幕猶覆也。不擅其有，不私其利，則物歸之，往无窮矣，故曰「勿幕有孚，元吉」也。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：元吉在上，大成也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：收，式胄反。凡物可收成者，則謂之收，如五穀之有收也。上六處井之極，水已出井，井功大成者也，故曰井收也。「勿幕有孚，元吉」者，幕，覆也。井功已成，若能不擅其美，不專其利，不自掩覆，與眾共之，則為物所歸，信能致其大功，而獲元吉，故曰「勿幕有孚，元吉」也。"
                }
              ]
            }
          ]
        },
        {
          "type": "句",
          "value": "《象》曰「元吉在上，大成」者，上六所以能獲元吉者，只為居井之上，井功大成者也。"
        }
      ]
    }
  ]
}