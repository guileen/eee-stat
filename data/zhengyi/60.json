{
  "children": [
    {
      "type": "卦",
      "name": "節",
      "down": "兌",
      "up": "坎",
      "lines": [
        {
          "type": "卦名",
          "value": "　節　兌下坎上"
        },
        {
          "type": "句",
          "value": "節，亨，苦節不可貞。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：節，卦名也。《彖》曰：「節以制度。」《雜卦》云：「節，止也。」然則節者制度之名。節，止之義，制事有節，其道乃亨，故曰「節，亨」。節須得中，為節過苦，傷於刻薄，物所不堪，不可復正，故曰「苦節不可貞」也。"
                }
              ]
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：節亨，剛柔分而剛得中。",
          "children": [
            {
              "type": "注",
              "text": "坎陽而兌陰也。陽上而陰下，剛柔分也。剛柔分而不亂，剛得中而為制主，節之義也。節之大者，莫若剛柔分，男女別也。"
            }
          ]
        },
        {
          "type": "句",
          "value": "苦節不可貞，其道窮也。",
          "children": [
            {
              "type": "注",
              "text": "為節過苦，則物所不能堪也。物不能堪，則不可復正也。"
            }
          ]
        },
        {
          "type": "句",
          "value": "說以行險，當位以節，中正以通。",
          "children": [
            {
              "type": "注",
              "text": "然後乃亨也。无說而行險，過中而為節，則道窮也。"
            }
          ]
        },
        {
          "type": "句",
          "value": "天地節而四時成，節以制度，不傷財，不害民。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「節亨，剛柔分而剛得中」者，此就上下二體及二五剛中，釋所以為節得亨之義也。坎剛居上，兌柔處下，是剛柔分也。剛柔分，男女別，節之大義也。二五以剛居中，為制之主，所以得節，節不違中，所以得亨，故曰「節，亨，剛柔分而剛得中」也。"
                },
                {
                  "type": "句",
                  "value": "「苦節不可貞，其道窮也」者，為節過苦，不可為正。若以苦節為正，則其道困窮，故曰「苦節不可貞，其道窮」也。"
                },
                {
                  "type": "句",
                  "value": "「說以行險，當位以節，中正以通」者，上言「苦節不可貞，其道窮」者，正由為節不中，則物所不說，不可復正，其道困窮，故更就二體及四、五當位，重釋行節得亨之義，以明苦節之窮也。「行險以說」，則為節得中。「當位以節」，則可以為正。良由中而能正，所以得通，故曰「中正以通」，此其所以為亨也。"
                },
                {
                  "type": "句",
                  "value": "「天地節而四時成」者，此下就天地與人廣明節義。天地以氣序為節，使寒暑往來，各以其序，則四時功成之也。王者以制度為節，使用之有道，役之有時，則不傷財，不害民也。"
                }
              ]
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：澤上有水，節。君子以制數度，議德行。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「澤上有水，節」者，水在澤中，乃得其節，故曰「澤上有水，節」也。「君子以制數度，議德行」者，數度，謂尊卑禮命之多少。德行，謂人才堪任之優劣。君子象節以制其禮數等差，皆使有度，議人之德行任用，皆使得宜。"
                }
              ]
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，不出戶庭，无咎。",
          "children": [
            {
              "type": "注",
              "text": "為節之初，將整離散而立制度者也，故明於通塞，慮於險偽，不出戶庭，慎密不失，然後事濟而无咎也。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：不出戶庭，知通塞也。"
        },
        {
          "type": "句",
          "value": "疏　○正義曰：「不出戶庭，无咎」者，初九處節之初，將立制度，宜其慎密，不出戶庭，若不慎而泄，則民情姦險，應之以偽，故慎密不失，然後事濟而无咎，故曰「不出戶庭，无咎」。"
        },
        {
          "type": "句",
          "value": "《象》曰「知通塞」者，識時通塞，所以不出也。"
        },
        {
          "type": "句",
          "value": "○注「為節之初，將整離散」。○正義曰：《序卦》云：「物不可以終離，故受之以節。」以此卦承《渙》之後，初九居節之初，故曰「將整離散而立法度」也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，不出門庭，凶。",
          "children": [
            {
              "type": "注",
              "text": "初已造之，至二宜宣其制矣，而故匿之，失時之極，則遂廢矣。故不出門庭，則凶也。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：不出門庭，凶，失時極也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「不出門庭，凶」者，初已制法，至二宜宣。若猶匿之，則失時之極，可施之事，則遂廢矣。不出門庭，所以致凶，故曰「不出門庭，凶」。"
                }
              ]
            }
          ]
        },
        {
          "type": "句",
          "value": "《象》曰「失時極」者，極，中也。應出不出，失時之中，所以為凶。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，不節若，則嗟若，无咎。",
          "children": [
            {
              "type": "注",
              "text": "若，辭也。以陰處陽，以柔乘剛，違節之道，以至哀嗟。自己所致，无所怨咎，故曰无咎也。"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：不節之嗟，又誰咎也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「不節若，則嗟若，无咎」者，節者，制度之卦，處節之時，位不可失，六三以陰處陽，以柔乘剛，失位驕逆，違節之道，禍將及己，以至哀嗟，故曰「不節苦，則嗟若」也。禍自己致，无所怨咎，故曰「无咎」。"
                }
              ]
            }
          ]
        },
        {
          "type": "句",
          "value": "《象》曰「又誰咎」者，由己不節，自致禍災，又欲怨咎誰乎？"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，安節，亨。",
          "children": [
            {
              "type": "注",
              "text": "得位而順，不改其節，而能亨者也。承上以斯，得其道也。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：安節之亨，承上道也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「安節，亨」者，六四得位，而上順於五，是得節之道。但能安行此節而不改變，則何往不通，故曰「安節亨」，明六三以失位乘剛，則失節而招咎，六四以得位承陽，故安節而致亨。"
                }
              ]
            }
          ]
        },
        {
          "type": "句",
          "value": "《象》曰「承上道也」者，以能承於上，故不失其道也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，甘節，吉。往有尚。",
          "children": [
            {
              "type": "注",
              "text": "當位居中，為節之主不失其中，不傷財，不害民之謂也。為節而不苦，非甘而何？術斯以往，往有尚也。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：甘節之吉，居位中也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「甘節，吉。往有尚」者，甘者不苦之名也。九五居於尊位，得正履中，能以中正為節之主，則當《彖》曰：「節以制度，不傷財，不害民」之謂也。為節而无傷害，則是不苦而甘，所以得吉，故曰「甘節，吉」。以此而行，所往皆有嘉尚，故曰「往有尚」也。"
                }
              ]
            }
          ]
        },
        {
          "type": "句",
          "value": "《象》曰「居位中」者，以居尊位而得中，故致甘節之吉也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上六，苦節，貞凶，悔亡。",
          "children": [
            {
              "type": "注",
              "text": "過節之中，以致亢極，苦節者也。以斯施人*，物所不堪，正之凶也。以斯脩身，行在无妄，故得悔亡。"
            }
          ]
        },
        {
          "type": "句",
          "value": "* 「人」原文誤作「正」"
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：苦節貞凶，其道窮也。",
          "children": [
            {
              "type": "疏",
              "lines": [
                {
                  "type": "句",
                  "value": "疏　正義曰：「苦節，貞凶，悔亡」者，上六處節之極，過節之中，節不能甘，以至於苦，故曰苦節也。為節過苦，物所不堪，不可復正，正之凶也，故曰貞凶。若以苦節施人，則是正道之凶。若以苦節脩身，則儉約无妄，可得亡悔，故曰「悔亡」也。"
                }
              ]
            }
          ]
        }
      ]
    }
  ]
}