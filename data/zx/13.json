{
  "children": [
    {
      "type": "卦",
      "name": "同人",
      "down": "離",
      "up": "乾",
      "lines": [
        {
          "type": "卦名",
          "value": " 同人　　離下乾上"
        },
        {
          "type": "句",
          "value": "同人于野，亨。利涉大川，利君子貞。",
          "children": [
            {
              "type": "注",
              "text": " 離，亦三畫卦之名。一陰麗於二陽之間，故其德為麗、為文明；其象為火、為日、為電。同人，與人同也。以離遇乾，火上同於天，六二得位得中，而上應九五，又卦唯一陰而五陽同與之，故為同人。于野，謂曠遠而无私也，有亨道矣。以健而行，故能涉川。為卦內文明而外剛健，六二中正而有應，則君子之道也。占者能如是，則亨，而又可涉險。然必其所同合於君子之道，乃為利也。"
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：同人，柔得位得中而應乎乾，曰同人。",
          "children": [
            {
              "type": "注",
              "text": " 以卦體釋卦名義。柔，謂六二。乾，謂九五。"
            }
          ]
        },
        {
          "type": "句",
          "value": "同人曰。",
          "children": [
            {
              "type": "注",
              "text": " 衍文。"
            }
          ]
        },
        {
          "type": "句",
          "value": "同人于野，亨，利涉大川，乾行也。文明以健，中正而應，君子正也。唯君子為能通天下之志。",
          "children": [
            {
              "type": "注",
              "text": " 以卦德、卦體釋卦辭。通天下之志，乃為大同；不然，則是私情之合而已，何以致亨而利涉哉？"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：天與火，同人，君子以類族辨物。",
          "children": [
            {
              "type": "注",
              "text": " 天在上而火炎上，其性同也。類族辨物，所以審異而致同也。"
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，同人于門，无咎。",
          "children": [
            {
              "type": "注",
              "text": " 同人之初，未有私主。以剛在下，上无係應，可以无咎。故其象占如此。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：出門同人，又誰咎也？"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，同人于宗，吝。",
          "children": [
            {
              "type": "注",
              "text": " 宗，黨也。六二雖中且正，然有應於上，不能大同而係于私，吝之道也。故其象占如此。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：同人于宗，吝道也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "九三，伏戎于莽，升其高陵，三歲不興。",
          "children": [
            {
              "type": "注",
              "text": " 莽，莫蕩反。剛而不中，上无正應，欲同於二而非其正，懼九五之見攻，故有此象。"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：伏戎于莽，敵剛也。三歲不興，安行也。",
          "children": [
            {
              "type": "注",
              "text": " 言不能行。"
            }
          ]
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "九四，乘其墉，弗克攻，吉。",
          "children": [
            {
              "type": "注",
              "text": " 墉，音庸。剛不中正，又无應與，亦欲同於六二，而為三所隔，故為乘墉以攻之。然以剛居柔，故有自反而不克攻之象。占者如是，則是能改過而得吉也。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：乘其墉，義弗克也。其吉，則困而反則也。",
          "children": [
            {
              "type": "注",
              "text": " 乘其墉矣，則非其力之足也，特以義之弗克而不攻耳。能以義斷，困而反於法則，故吉也。"
            }
          ]
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，同人先號咷而後笑，大師克相遇。",
          "children": [
            {
              "type": "注",
              "text": " 號，戶羔反。咷，道刀反。旅卦同。五剛中正，二以柔中正，相應於下，同心者也，而為三四所隔，不得其同。然義理所同，物不得而間之，故有此象。然六二柔弱而三四剛強，故必用大師以勝之，然後得相遇也。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：同人之先，以中直也。大師相遇，言相克也。",
          "children": [
            {
              "type": "注",
              "text": " 直，謂理直。"
            }
          ]
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，同人于郊，无悔。",
          "children": [
            {
              "type": "注",
              "text": " 居外无應，物莫與同，然亦可以无悔，故其象占如此。郊，在野之內，未至於曠遠，但荒僻无與同耳。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：同人于郊，志未得也。"
        }
      ]
    }
  ]
}