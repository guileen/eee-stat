{
  "children": [
    {
      "type": "卦",
      "name": "噬嗑",
      "down": "震",
      "up": "離",
      "lines": [
        {
          "type": "句",
          "value": "噬嗑，亨，利用獄。",
          "children": [
            {
              "type": "注",
              "text": "噬，市利反。嗑，胡臘反。噬，齧也。嗑，合也。物有間者，齧而合之也。為卦上下兩陽而中虛，頤口之象，九四一陽，間於其中，必齧之而後合，故為噬嗑。其占當得亨通者，有間故不通，齧之而合，則亨通矣。又三陰三陽，剛柔中半，下動上明，下雷上電，本自益卦六四之柔，上行以至於五而得其中，是以陰居陽，雖不當位而利用獄。蓋治獄之道，唯威與明，而得其中之為貴。故筮得之者，有其德，則應其占也。"
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：頤中有物，曰噬嗑。",
          "children": [
            {
              "type": "注",
              "text": "以卦體釋卦名義。"
            }
          ]
        },
        {
          "type": "句",
          "value": "噬嗑而亨，剛柔分，動而明，雷電合而章。柔得中而上行，雖不當位，利用獄也。",
          "children": [
            {
              "type": "注",
              "text": "上，時掌反。又以卦名、卦體、卦德、二象卦變釋卦辭。"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：雷電，噬嗑；先王以明罰勑法。",
          "children": [
            {
              "type": "注",
              "text": "雷電，當作電雷。"
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，屨校滅趾，无咎。",
          "children": [
            {
              "type": "注",
              "text": "校，音教。初、上无位，為受刑之象。中四爻為用刑之象。初在卦始，罪薄過小，又在卦下，故為履校滅趾之象。止惡於初，故得无咎。占者小傷而无咎也。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：屨校滅趾，不行也。",
          "children": [
            {
              "type": "注",
              "text": "滅趾，又有不進於惡之象。"
            }
          ]
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，噬膚滅鼻，无咎。",
          "children": [
            {
              "type": "注",
              "text": "祭有膚鼎，蓋肉之柔脆，噬而易嗑者。六二中正，故其所治如噬膚之易。然以柔乘剛，故雖甚易，亦不免於傷滅其鼻。占者雖傷而終无咎也。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：噬膚滅鼻，乘剛也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，噬腊肉，遇毒，小吝，无咎。",
          "children": [
            {
              "type": "注",
              "text": "腊，音昔。腊肉，謂獸腊，全體骨而為之者，堅韌之物也。陰柔不中正，治人而人不服，為噬腊遇毒之象。占雖小吝，然時當噬嗑，於義為无咎也。"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：遇毒，位不當也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "九四，噬乾胏，得金矢，利艱貞，吉。",
          "children": [
            {
              "type": "注",
              "text": "乾，音干。胏，緇美反。胏，肉之帶骨者，與胾通。《周禮》：獄訟，入鈞金束矢而後聽之。九四，以剛居柔，得用刑之道，故有此象。言所噬愈堅，而得聽訟之宜也。然必利於艱難正固，則吉。戒占者宜如是也。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：利艱貞，吉，未光也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "六五，噬乾肉，得黃金，貞厲，无咎。",
          "children": [
            {
              "type": "注",
              "text": "噬乾肉，難於膚而易於腊胏者也。黃，中色。金，亦謂鈞金。六五，柔順而中，以居尊位，用刑於人，人无不服，故有此象。然必貞厲，乃得无咎。亦戒占者之辭也。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：貞厲，无咎，得當也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，何校滅耳，凶。",
          "children": [
            {
              "type": "注",
              "text": "何，何可反。何，負也。過極之陽，在卦之上，惡極罪大，凶之道也。故其象占如此。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：何校滅耳，聰不明也。",
          "children": [
            {
              "type": "注",
              "text": "滅耳，蓋罪其聽之不聰也。若能審聽而早圖之，則无此凶矣。"
            }
          ]
        }
      ]
    }
  ]
}