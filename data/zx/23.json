{
  "children": [
    {
      "type": "卦",
      "name": "剝",
      "down": "坤",
      "up": "艮",
      "lines": [
        {
          "type": "卦名",
          "value": " 　剝　　坤下艮上"
        },
        {
          "type": "句",
          "value": "剝，不利有攸往。",
          "children": [
            {
              "type": "注",
              "text": "剝，落也。五陰在下而方生，一陽在上而將盡，陰盛長而陽消落，九月之卦也。陰盛陽衰，小人壯而君子病。又內坤而外艮，有順時而止之象。故占得之者，不可有所往也。"
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：剝，剝也，柔變剛也。",
          "children": [
            {
              "type": "注",
              "text": "以卦體釋卦名義，言柔進於陽，變剛為柔也。"
            }
          ]
        },
        {
          "type": "句",
          "value": "不利有攸往，小人長也。順而止之，觀象也。君子尚消息盈虛，天行也。",
          "children": [
            {
              "type": "注",
              "text": "長，丁丈反。以卦體、卦德釋卦辭。"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：山附於地，剝，上以厚下安宅。"
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，剝床以足，蔑貞凶。",
          "children": [
            {
              "type": "注",
              "text": "剝自下起，滅正則凶，故其占如此。蔑，滅也。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：剝床以足，以滅下也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，剝床以辨，蔑貞凶。",
          "children": [
            {
              "type": "注",
              "text": "辨，音辦。辨，床幹也。進而上矣。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：剝床以辨，未有與也。",
          "children": [
            {
              "type": "注",
              "text": "言未大盛。"
            }
          ]
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，剝之，无咎。",
          "children": [
            {
              "type": "注",
              "text": "眾陰方剝陽，而己獨應之，去其黨而從正，无咎之道也。占者如是，則得无咎。"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：剝之，无咎，失上下也。",
          "children": [
            {
              "type": "注",
              "text": "上下，謂四陰。"
            }
          ]
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，剝床以膚，凶。",
          "children": [
            {
              "type": "注",
              "text": "陰禍切身，故不復言蔑貞，而直言凶也。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：剝床以膚，切近災也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "六五，貫魚以宮人寵，无不利。",
          "children": [
            {
              "type": "注",
              "text": "魚，陰物。宮人，陰之美而受制於陽者也。五為眾陰之長，當率其類，受制於陽，故有此象。而占者如是，則无不利也。 "
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：以宮人寵，終无尤也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，碩果不食，君子得輿，小人剝廬。",
          "children": [
            {
              "type": "注",
              "text": "一陽在上，剝未盡而能復生。君子在上，則為眾陰所載。小人居之，則剝極於上，自失所覆，而无復碩果得輿之象矣。取象既明，而君子、小人，其占不同，聖人之情，益可見矣。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：君子得輿，民所載也。小人剝廬，終不可用也。"
        }
      ]
    }
  ]
}