{
  "children": [
    {
      "type": "卦",
      "name": "无妄",
      "down": "震",
      "up": "乾",
      "lines": [
        {
          "type": "卦名",
          "value": " 　无妄　　震下乾上"
        },
        {
          "type": "句",
          "value": "无妄，元亨，利貞。其匪正有眚，不利有攸往。",
          "children": [
            {
              "type": "注",
              "text": "无妄，實理自然之謂。《史記》作「无望」，謂无所期望而有得焉者，其義亦通。為卦自訟而變，九自二來而居於初，又為震主，動而不妄者也，故為无妄。又，二體震動而乾健，九五剛中而應六二，故其占大亨而利於正。若其不正，則有眚，而不利有所往也。"
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：无妄，剛自外來而為主於內，動而健，剛中而應。大亨以正，天之命也。其匪正有眚，不利有攸往，无妄之往，何之矣？天命不祐，行矣哉。",
          "children": [
            {
              "type": "注",
              "text": "以卦變、卦德、卦體言，卦之善如此，故其占當獲大亨而利於正，乃天命之當然也。其有不正，則不利有所往。欲何往哉？蓋其逆天之命而天不祐之，故不可以有行也。"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：天下雷行，物與无妄，先王以茂對時育萬物。",
          "children": [
            {
              "type": "注",
              "text": "天下雷行，震動發生，萬物各正其性命，是物物而與之以无妄也。先王法此以對時育物，因其所性而不為私焉。"
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，无妄，往吉。",
          "children": [
            {
              "type": "注",
              "text": "以剛在內，誠之主也。如是而往，其吉可知，故其象占如此。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：无妄之往，得志也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，不耕穫，不菑畬，則利有攸往。",
          "children": [
            {
              "type": "注",
              "text": "菑，側其反。畬，音餘。柔順中正，因時順理，而无私意期望之心，故有不耕穫、不菑畬之象。言其无所為於前，无所冀於後也。占者如是，則利有所往矣。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：不耕穫，未富也。",
          "children": [
            {
              "type": "注",
              "text": "富，如「非富天下」之「富」。言非計其利而為之也。"
            }
          ]
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，无妄之災，或繫之牛，行人之得，邑人之災。",
          "children": [
            {
              "type": "注",
              "text": "卦之六爻，皆无妄者也。六三，處不得正，故遇其占者，无故而有災。如行人牽牛以去，而居者反遭詰捕之擾也。"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：行人得牛，邑人災也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "九四，可貞，无咎。",
          "children": [
            {
              "type": "注",
              "text": "陽剛乾體，下无應與，可固守而无咎，不可以有為之占也。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：可貞，无咎，固有之也。",
          "children": [
            {
              "type": "注",
              "text": "有，猶守也。"
            }
          ]
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，无妄之疾，勿藥有喜。",
          "children": [
            {
              "type": "注",
              "text": "乾剛中正以居尊位，而下應亦中正，无妄之至也。如是而有疾，勿藥而自愈矣。故其象占如此。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：无妄之藥，不可試也。",
          "children": [
            {
              "type": "注",
              "text": "既已无妄而復藥之，則反為妄而生疾矣。試，謂少嘗之也。"
            }
          ]
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，无妄，行有眚，无攸利。",
          "children": [
            {
              "type": "注",
              "text": "上九，非有妄也，但以其窮極而不可行耳，故其象占如此。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：无妄之行，窮之災也。"
        }
      ]
    }
  ]
}