{
  "children": [
    {
      "type": "卦",
      "name": "頤",
      "down": "震",
      "up": "艮",
      "lines": [
        {
          "type": "卦名",
          "value": " 　頤　　震下艮上"
        },
        {
          "type": "句",
          "value": "頤，貞吉。觀頤，自求口實。",
          "children": [
            {
              "type": "注",
              "text": "頤，以之反。頤，口旁也。口食物以自養，故為養義。為卦上下二陽，內含四陰，外實內虛，上止下動，為頤之象，養之義也。貞吉者，占者得正則吉。觀頤，謂觀其所養之道。自求口實，謂觀其所以養身之術。皆得正則吉也。"
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：頤，貞吉，養正則吉也。觀頤，觀其所養也。自求口實，觀其自養也。",
          "children": [
            {
              "type": "注",
              "text": "釋卦辭。"
            }
          ]
        },
        {
          "type": "句",
          "value": "天地養萬物，聖人養賢以及萬民。頤之時大矣哉。",
          "children": [
            {
              "type": "注",
              "text": "極言養道而贊之。"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：山下有雷，頤，君子以慎言語，節飲食。",
          "children": [
            {
              "type": "注",
              "text": "二者養德、養身之切務。"
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，舍爾靈龜，觀我朵頤，凶。",
          "children": [
            {
              "type": "注",
              "text": "舍，音捨。朵，多果反。靈龜，不食之物。朵，垂也。朵頤，欲食之貌。初九陽剛在下，足以不食，乃上應六四之陰而動於欲，凶之道也。故其象占如此。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：觀我朵頤，亦不足貴也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，顛頤。拂經，于丘頤，征凶。",
          "children": [
            {
              "type": "注",
              "text": "求養於初，則顛倒而違於常理，求養於上，則往而得凶。丘，土之高者，上之象也。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：六二征凶，行失類也。",
          "children": [
            {
              "type": "注",
              "text": "初、上皆非其類也。"
            }
          ]
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，拂頤，貞凶，十年勿用，无攸利。",
          "children": [
            {
              "type": "注",
              "text": "陰柔不中正，以處動極，拂於頤矣。既拂於頤，雖正亦凶，故其象占如此。"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：十年勿用，道大悖也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，顛頤，吉。虎視耽耽，其欲逐逐，无咎。",
          "children": [
            {
              "type": "注",
              "text": "耽，都含反。柔居上而得正，所應又正，而賴其養以施於下，故雖顛而吉。虎視耽耽，下而專也。其欲逐逐，求而繼也。又能如是，則无咎矣。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：顛頤之吉，上施光也。",
          "children": [
            {
              "type": "注",
              "text": "施，始豉反。"
            }
          ]
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "六五，拂經。居貞吉，不可涉大川。",
          "children": [
            {
              "type": "注",
              "text": "六五，陰柔不正，居尊位而不能養人，反賴上九之養，故其象占如此。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：居貞之吉，順以從上也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，由頤，厲吉，利涉大川。",
          "children": [
            {
              "type": "注",
              "text": "六五，賴上九之養以養人，是物由上九以養也。位高任重，故厲而吉。陽剛在上，故利涉川。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：由頤，厲吉，大有慶也。"
        }
      ]
    }
  ]
}