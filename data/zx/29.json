{
  "children": [
    {
      "type": "卦",
      "name": "習坎",
      "down": "坎",
      "up": "坎",
      "lines": [
        {
          "type": "卦名",
          "value": " 　習坎　　坎下坎上"
        },
        {
          "type": "句",
          "value": "習坎，有孚，維心亨，行有尚。",
          "children": [
            {
              "type": "注",
              "text": "習，重習也。坎，險陷也。其象為水，陽陷陰中，外虛而中實也。此卦上下皆坎，是為重險，中實為有孚心亨之象，以是而行，必有功矣。故其占如此。 "
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：習坎，重險也。",
          "children": [
            {
              "type": "注",
              "text": "重，直龍反。釋卦名義。 "
            }
          ]
        },
        {
          "type": "句",
          "value": "水流而不盈，行險而不失其信。",
          "children": [
            {
              "type": "注",
              "text": "以卦象釋有孚之義，言內實而行有常也。 "
            }
          ]
        },
        {
          "type": "句",
          "value": "維心亨，乃以剛中也。行有尚，往有功也。",
          "children": [
            {
              "type": "注",
              "text": "以剛在中，心亨之象。如是而往，必有功也。 "
            }
          ]
        },
        {
          "type": "句",
          "value": "天險，不可升也；地險，山川丘陵也；王公設險，以守其國。險之時用大矣哉。",
          "children": [
            {
              "type": "注",
              "text": "極言之而贊其大也。 "
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：水洊至，習坎，君子以常德行，習教事。",
          "children": [
            {
              "type": "注",
              "text": "洊，在薦反。行，下孟反。治己治人，皆必重習，然後熟而安之。"
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，習坎，入于坎窞，凶。",
          "children": [
            {
              "type": "注",
              "text": "窞，徒坎、陵感二反。以陰柔居重險之下，其陷益深，故其象占如此。 "
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：習坎入坎，失道凶也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，坎有險，求小得。",
          "children": [
            {
              "type": "注",
              "text": "處重險之中，未能自出，故為有險之象。然剛而得中，故其占可以求小得也。 "
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：「求小得」，未出中也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，來之坎坎，險且枕，入于坎窞，勿用。",
          "children": [
            {
              "type": "注",
              "text": "枕，針甚反。以陰柔不中正，而履重險之間，來往皆險。前險而後枕，其陷益深，不可用也。故其象占如此。枕，倚著未安之意。 "
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：來之坎坎，終无功也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，樽酒簋，貳用缶，納約自牖，終无咎。",
          "children": [
            {
              "type": "注",
              "text": "簋，音軌。缶，俯九反。晁氏云：先儒讀「樽酒簋」為一句，「貳用缶」為一句。今從之。貳，益之也。《周禮》：「大祭三貳」，《弟子職》：「左執虛豆，右執挾匕，周旋而貳」是也。九五尊位，六四近之，在險之時，剛柔相際，故有但用薄禮，益以誠心，進結自牖之象。牖非所由之正，而室之所以受明也。始雖艱阻，終得无咎，故其占如此。 "
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：樽酒簋貳，剛柔際也。",
          "children": [
            {
              "type": "注",
              "text": "晁氏曰：陸氏《釋文》本无「貳」字。今從之。"
            }
          ]
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，坎不盈，祗既平，无咎。",
          "children": [
            {
              "type": "注",
              "text": "九五，雖在坎中，然以陽剛中正居尊位，而時亦將出矣，故其象占如此。 "
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：坎不盈，中未大也。",
          "children": [
            {
              "type": "注",
              "text": "有中德而未大。"
            }
          ]
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上六，繫用徽纆，寘于叢棘，三歲不得，凶。",
          "children": [
            {
              "type": "注",
              "text": "纆，音墨。寘，音置。以陰柔居險極，故其象占如此。 "
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：上六失道，凶三歲也。"
        }
      ]
    }
  ]
}