{
  "children": [
    {
      "type": "卦",
      "name": "離",
      "down": "離",
      "up": "離",
      "lines": [
        {
          "type": "句",
          "value": "離，利貞，亨。畜牝牛，吉。",
          "children": [
            {
              "type": "注",
              "text": "畜，許六反。離，麗也。陰麗於陽，其象為火，體陰而用陽也。物之所麗，貴乎得正。牝牛，柔順之物也。故占者能正則亨，而畜牝牛則吉也。"
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：離，麗也。日月麗乎天，百穀草木麗乎土，重明以麗乎正，乃化成天下。",
          "children": [
            {
              "type": "注",
              "text": "重，直龍反。釋卦名義。"
            }
          ]
        },
        {
          "type": "句",
          "value": "柔麗乎中正，故亨，是以畜牝牛吉也。",
          "children": [
            {
              "type": "注",
              "text": "以卦體釋卦辭。"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：明兩作，離，大人以繼明照于四方。",
          "children": [
            {
              "type": "注",
              "text": "作，起也。"
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，履錯然，敬之，无咎。",
          "children": [
            {
              "type": "注",
              "text": "錯，七各反。以剛居下而處初體，志欲上進，故有履錯然之象。敬之則无咎矣。戒占者宜如是也。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：履錯之敬，以辟咎也。",
          "children": [
            {
              "type": "注",
              "text": "辟、避同。"
            }
          ]
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，黃離，元吉。",
          "children": [
            {
              "type": "注",
              "text": "黃，中色。柔麗乎中而得其正，故其象占如此。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：黃離，元吉，得中道也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "九三，日昃之離，不鼓缶而歌，則大耋之嗟，凶。",
          "children": [
            {
              "type": "注",
              "text": "耋，田節反。重離之間，前明將盡，故有日昃之象。不安常以自樂，則不能自處而凶矣。戒占者宜如是也。"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：日昃之離，何可久也？"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "九四，突如其來如，焚如，死如，棄如。",
          "children": [
            {
              "type": "注",
              "text": "突，如忽反。後明將繼之時，而九四以剛迫之，故其象如此。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：突如其來如，无所容也。",
          "children": [
            {
              "type": "注",
              "text": "无所容，言焚死棄也。"
            }
          ]
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "六五，出涕沱若，戚嗟若，吉。",
          "children": [
            {
              "type": "注",
              "text": "沱，徒何反。以陰居尊，柔麗乎中。然不得其正而迫於上下之陽，故憂懼如此，然後得吉。戒占者宜如是也。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：六五之吉，離王公也。",
          "children": [
            {
              "type": "注",
              "text": "離，音麗。"
            }
          ]
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，王用出征，有嘉，折首，獲匪其醜，无咎。",
          "children": [
            {
              "type": "注",
              "text": "剛明及遠，威震而刑不濫，无咎之道也。故其象占如此。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：王用出征，以正邦也。"
        }
      ]
    }
  ]
}