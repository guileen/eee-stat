{
  "children": [
    {
      "type": "卦",
      "name": "恒",
      "down": "巽",
      "up": "震",
      "lines": [
        {
          "type": "卦名",
          "value": " 　恒　　巽下震上"
        },
        {
          "type": "句",
          "value": "恒，亨，无咎，利貞，利有攸往。",
          "children": [
            {
              "type": "注",
              "text": "恒，常久也。為卦震剛在上，巽柔在下，震雷巽風，二物相與，巽順震動，為巽而動。二體六爻，陰陽相應。四者皆理之常，故為恒。其占為能久於其道，則亨而无咎。然又必利於守貞，則乃為得所常久之道，而利有所往也。"
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：恒，久也。剛上而柔下，雷風相與，巽而動，剛柔皆應，恒。"
        },
        {
          "type": "句",
          "value": "以卦體、卦象、卦德釋卦名義。或以卦變言剛上柔下之義，曰：恒自豐來，剛上居二，柔下居初也。亦通。"
        },
        {
          "type": "句",
          "value": "恒，亨，无咎，利貞，久於其道也。天地之道，恒久而不已也。"
        },
        {
          "type": "句",
          "value": "恒固能亨，且无咎矣。然必利於正，乃為久於其道，不正則久非其道矣。天地之道，所以長久，亦以正而已矣。"
        },
        {
          "type": "句",
          "value": "利有攸往，終則有始也。"
        },
        {
          "type": "句",
          "value": "久於其道，終也；利有攸往，始也。動靜相生，循環之理，然必靜為主也。"
        },
        {
          "type": "句",
          "value": "日月得天而能久照，四時變化而能久成。聖人久於其道，而天下化成。觀其所恒，而天地萬物之情可見矣。",
          "children": [
            {
              "type": "注",
              "text": "極言恒久之道。"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：雷風，恒，君子以立不易方。"
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，浚恒，貞凶，无攸利。",
          "children": [
            {
              "type": "注",
              "text": "初與四為正應，理之常也，然初居下而在初，未可以深有所求。四震體而陽性，上而不下，又為二三所隔，應初之意，異乎常矣。初之柔暗，不能度勢，又以陰居巽下，為巽之主，其性務入，故深以常理求之，浚恒之象也。占者如此，則雖貞亦凶，而无所利矣。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：浚恒之凶，始求深也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，悔亡。",
          "children": [
            {
              "type": "注",
              "text": "以陽居陰，本當有悔，以其久中，故得亡也。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：九二悔亡，能久中也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "九三，不恒其德，或承之羞，貞吝。",
          "children": [
            {
              "type": "注",
              "text": "位雖得正，然過剛不中，志從於上，不能久於其所，故為不恒其德，或承之羞之象。或者，不知其何人之辭。承，奉也，言人皆得奉而進之，不知其所自來也。貞吝者，正而不恒，為可羞吝。申戒占者之辭。"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：不恒其德，无所容也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "九四，田无禽。",
          "children": [
            {
              "type": "注",
              "text": "以陽居陰，久非其位，故為此象。占者田无所獲，而凡事亦不得其所求也。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：久非其位，安得禽也？"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "六五，恒其德，貞，婦人吉，夫子凶。",
          "children": [
            {
              "type": "注",
              "text": "以柔中而應剛中，常久不易，正而固矣。然乃婦人之道，非夫子之宜也。故其象占如此。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：婦人貞吉，從一而終也。夫子制義，從婦凶也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上六，振恒，凶。",
          "children": [
            {
              "type": "注",
              "text": "振者，動之速也。上六，居恒之極，處震之終，恒極則不常，震終則過動，又陰柔不能固守，居上非其所安，故有振恒之象，而其占則凶也。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：振恒在上，大无功也。"
        }
      ]
    }
  ]
}