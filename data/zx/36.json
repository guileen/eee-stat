{
  "children": [
    {
      "type": "卦",
      "name": "明夷",
      "down": "離",
      "up": "坤",
      "lines": [
        {
          "type": "句",
          "value": "明夷，利艱貞。",
          "children": [
            {
              "type": "注",
              "text": " 夷，傷也。為卦下離上坤，日入地中，明而見傷之象，故為明夷。又其上六為暗之主，六五近之，故占者利于艱難以守正，而自晦其明也。"
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：明入地中，明夷。",
          "children": [
            {
              "type": "注",
              "text": " 以卦象釋卦名。"
            }
          ]
        },
        {
          "type": "句",
          "value": "內文明而外柔順，以蒙大難，文王以之。",
          "children": [
            {
              "type": "注",
              "text": " 難，去聲。下同。以卦德釋卦義。蒙大難，謂遭紂之亂而見囚也。 "
            }
          ]
        },
        {
          "type": "句",
          "value": "利艱貞，晦其明也，內難而能正其志，箕子以之。",
          "children": [
            {
              "type": "注",
              "text": " 以六五一爻之義釋卦辭。內難，謂為紂近親，在其國內，如六五之近於上六也。"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：明入地中，明夷，君子以莅眾，用晦而明。"
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，明夷于飛，垂其翼，君子于行，三日不食。有攸往，主人有言。",
          "children": [
            {
              "type": "注",
              "text": " 飛而垂翼，見傷之象。占者行而不食，所如不合，時義當然，不得而避也。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：君子于行，義不食也。",
          "children": [
            {
              "type": "注",
              "text": " 唯義所在，不食可也。"
            }
          ]
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "六二，明夷，夷于左股，用拯馬壯，吉。",
          "children": [
            {
              "type": "注",
              "text": " 拯，之陵反。《渙》初爻同。傷而未切，救之速則免矣。故其象占如此。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：六二之吉，順以則也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "九三，明夷于南狩，得其大首，不可疾貞。",
          "children": [
            {
              "type": "注",
              "text": " 以剛居剛，又在明體之上，而屈於至暗之下，正與上六闇主為應，故有向明除害，得其首惡之象。然不可以亟也，故有不可疾貞之戒。成湯起於夏臺，文王興於羑里，正合此爻之義，而小事亦有然者。"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：南狩之志，乃大得也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，入于左腹，獲明夷之心，于出門庭。",
          "children": [
            {
              "type": "注",
              "text": " 此爻之義未詳。竊疑左腹者，幽隱之處。獲明夷之心，于出門庭者，得意於遠去之義。言筮而得此者，其自處當如是也。蓋離體為至明之德，坤體為至暗之地，下三爻明在闇外，故隨其遠近高下而處之不同。"
            },
            {
              "type": "注",
              "text": "六四以柔正居喻地而尚淺，故猶可以得意於遠去。五以柔中居闇地而已迫，故為內難正志以晦其明之象。上則極乎暗矣，故為自傷其明以至於闇，而又足以傷人之明。蓋下五爻皆為君子，獨上一爻為闇君也。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：入于左腹，獲心意也。",
          "children": [
            {
              "type": "注",
              "text": " 意，叶音臆。"
            }
          ]
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "六五，箕子之明夷，利貞。",
          "children": [
            {
              "type": "注",
              "text": " 居至闇之地，近至闇之君，而能正其志，箕子之象也，貞之至也。利貞，以戒占者。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：箕子之貞，明不可息也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上六，不明晦，初登于天，後入于地。",
          "children": [
            {
              "type": "注",
              "text": " 以陰居坤之極，不明其德以至于晦。始則處高位，以傷人之明。終必至於自傷，而墜厥命。故其象如此，而占亦在其中矣。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：初登于天，照四國也。後入于地，失則也。",
          "children": [
            {
              "type": "注",
              "text": " 照四國，以位言。"
            }
          ]
        }
      ]
    }
  ]
}