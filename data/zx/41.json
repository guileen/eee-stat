{
  "children": [
    {
      "type": "卦",
      "name": "損",
      "down": "兌",
      "up": "艮",
      "lines": [
        {
          "type": "卦名",
          "value": " 　損　　兌下艮上"
        },
        {
          "type": "句",
          "value": " 損，有孚，元吉，无咎，可貞，利有攸往。",
          "children": [
            {
              "type": "注",
              "text": " 損，減省也。為卦損下卦上畫之陽，益上卦上畫之陰；損兌澤之深，益艮山之高；損下益上，損內益外。剝民奉君之象，所以為損也。損所當損，而有孚信，則其占當有此下四者之應矣。 "
            }
          ]
        },
        {
          "type": "句",
          "value": "曷之用？二簋可用享。",
          "children": [
            {
              "type": "注",
              "text": " 簋，音軌。言當損時，則至薄无害。"
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：損，損下益上，其道上行。",
          "children": [
            {
              "type": "注",
              "text": " 上行之上，時掌反。以卦體釋卦名義。 "
            }
          ]
        },
        {
          "type": "句",
          "value": "損而有孚，元吉，无咎，可貞，利有攸往。曷之用？二簋可用享。二簋應有時，損剛益柔有時，損益盈虛，與時偕行。",
          "children": [
            {
              "type": "注",
              "text": " 此釋卦辭。時，謂當損之時。 "
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：山下有澤，損，君子以懲忿窒欲。",
          "children": [
            {
              "type": "注",
              "text": " 懲，直升反。君子脩身，所當損者，莫切於此。 "
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，已事遄往，无咎，酌損之。",
          "children": [
            {
              "type": "注",
              "text": " 已，音以。遄，市專反。四爻同。初九，當損下益上之時，上應六四之陰，輟所為之事，而速往以益之，无咎之道也。故其象占如此。然居下而益上，亦當斟酌其淺深也。 "
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：已事遄往，尚合志也。",
          "children": [
            {
              "type": "注",
              "text": " 尚、上通。 "
            }
          ]
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，利貞，征凶，弗損益之。",
          "children": [
            {
              "type": "注",
              "text": " 九二剛中，志在自守，不肯妄進，故占者利貞，而征則凶也。弗損益之，言不變其所守，乃所以益上也。 "
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：九二利貞，中以為志也。 "
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，三人行，則損一人，一人行，則得其友。",
          "children": [
            {
              "type": "注",
              "text": " 下卦本乾，而損上爻以益坤，三人行而損一人也。一陽上而一陰下，一人行而得其友也。兩相與則專，三則雜而亂，卦有此象，故戒占者當致一也。 "
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：一人行，三則疑也。"
        },
        {
          "type": "句",
          "value": " 六四，損其疾，使遄有喜，无咎。",
          "children": [
            {
              "type": "注",
              "text": " 以初九之陽剛益己，而損其陰柔之疾，唯速則善。戒占者如是，則无咎矣。 "
            }
          ]
        },
        {
          "type": "句",
          "value": "《象》曰：損其疾，亦可喜也。"
        },
        {
          "type": "句",
          "value": "六五，或益之十朋之龜，弗克違，元吉。",
          "children": [
            {
              "type": "注",
              "text": " 柔順虛中，以居尊位，當損之時，受天下之益者也。兩龜為朋，十朋之龜，大寶也。或以此益之而不能辭，其吉可知。占者有是德，則獲其應也。"
            }
          ]
        },
        {
          "type": "句",
          "value": "《象》曰：六五元吉，自上祐也。"
        },
        {
          "type": "句",
          "value": "上九，弗損益之，无咎，貞吉，利有攸往，得臣无家。",
          "children": [
            {
              "type": "注",
              "text": " 上九，當損下益上之時，居卦之上，受益之極，而欲自損以益人也。然居上而益下，有所謂惠而不費者，不待損己，然後可以益人也。能如是，則无咎，然亦必以正則吉，而利有所往。惠而不費，其惠廣矣，故又曰，得臣无家。 "
            }
          ]
        },
        {
          "type": "句",
          "value": "《象》曰：弗損益之，大得志也。"
        }
      ]
    }
  ]
}