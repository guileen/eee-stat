{
  "children": [
    {
      "type": "卦",
      "name": "姤",
      "down": "巽",
      "up": "乾",
      "lines": [
        {
          "type": "卦名",
          "value": " 　姤　　巽下乾上"
        },
        {
          "type": "句",
          "value": " 姤，女壯，勿用取女。",
          "children": [
            {
              "type": "注",
              "text": " 姤，古后反。取，七喻反。姤，遇也。決盡則為純乾，四月之卦。至姤然後一陰可見，而為五月之卦。以其本非所望，而卒然值之，如不期而遇者，故為遇。遇已非正，又一陰而遇五陽，則女德不貞而壯之甚也。取以自配，必害乎陽，故其象占如此。"
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：姤，遇也，柔遇剛也。",
          "children": [
            {
              "type": "注",
              "text": " 釋卦名。"
            }
          ]
        },
        {
          "type": "句",
          "value": "勿用取女，不可與長也。",
          "children": [
            {
              "type": "注",
              "text": " 釋卦辭。"
            }
          ]
        },
        {
          "type": "句",
          "value": "天地相遇，品物咸章也。",
          "children": [
            {
              "type": "注",
              "text": " 以卦體言。"
            }
          ]
        },
        {
          "type": "句",
          "value": "剛遇中正，天下大行也。",
          "children": [
            {
              "type": "注",
              "text": " 指九五。"
            }
          ]
        },
        {
          "type": "句",
          "value": "姤之時義大矣哉。",
          "children": [
            {
              "type": "注",
              "text": " 幾微之際，聖人所謹。"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：天下有風，姤，后以施命誥四方。"
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，繫于金柅，貞吉，有攸往，見凶，羸豕孚蹢躅。",
          "children": [
            {
              "type": "注",
              "text": " 柅，乃李反，又女紀反。柅，所以止車，以金為之，其剛可知。一陰始生，靜正則吉，往進則凶。故以二義戒小人，使不害於君子，則有吉而无凶。然其勢不可止也，故以羸豕蹢躅曉君子，使深為之備云。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：繫于金柅，柔道牽也。",
          "children": [
            {
              "type": "注",
              "text": " 牽，進也，以其進，故止之。"
            }
          ]
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，包有魚，无咎，不利賓。",
          "children": [
            {
              "type": "注",
              "text": " 魚，陰物。二與初遇，為包有魚之象。然制之在己，故猶可以无咎。若不制而使遇於眾，則其為害廣矣。故其象占如此。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：包有魚，義不及賓也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "九三，臀无膚，其行次且，厲，无大咎。",
          "children": [
            {
              "type": "注",
              "text": " 九三過剛不中，下不遇於初，上无應於上，居則不安，行則不進，故其象占如此。然既无所遇，則无陰邪之傷。故雖危厲，而无大咎也。"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：其行次且，行未牽也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "九四，包无魚，起凶。",
          "children": [
            {
              "type": "注",
              "text": " 初六正應，已遇於二而不及於己，故其象占如此。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：无魚之凶，遠民也。",
          "children": [
            {
              "type": "注",
              "text": " 遠，袁萬反。民之去己，猶己遠之。"
            }
          ]
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，以杞包瓜，含章，有隕自天。",
          "children": [
            {
              "type": "注",
              "text": " 瓜，陰物之在下者，甘美而善潰。杞，高大堅實之木也。五以陽剛中正，主卦於上，而下防始生必潰之陰，其象如此。然陰陽迭勝，時運之常，若能含晦章美，靜以制之，則可以回造化矣。有隕自天，本无而倏有之象也。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：九五含章，中正也。有隕自天，志不捨命也。",
          "children": [
            {
              "type": "注",
              "text": " 舍，音捨。"
            }
          ]
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，姤其角，吝，无咎。",
          "children": [
            {
              "type": "注",
              "text": " 角，剛乎上者也。上九，以剛居上而无位，不得其遇，故其象占與九三類。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：姤其角，上窮吝也。"
        }
      ]
    }
  ]
}