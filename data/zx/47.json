{
  "children": [
    {
      "type": "卦",
      "name": "困",
      "down": "離",
      "up": "兌",
      "lines": [
        {
          "type": "卦名",
          "value": " 　困　　離下兌上"
        },
        {
          "type": "句",
          "value": " 困，亨，貞，大人吉，无咎，有言不信。",
          "children": [
            {
              "type": "注",
              "text": " 困者，窮而不能自振之義。坎剛，為兌柔所揜，九二，為二陰所揜，四五，為上六所揜，所以為困。坎險、兌說，處險而說，是身雖困而道則亨也。二五剛中，又有大人之象，占者處困能亨，則得其正矣。非大人其孰能之？故曰貞。又曰大人者，明不正之小人不能當也。有言不信，又戒以當務晦默，不可尚口，益取困窮。"
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：困，剛揜也。",
          "children": [
            {
              "type": "注",
              "text": " 以卦體釋卦名。"
            }
          ]
        },
        {
          "type": "句",
          "value": "險以說，困而不失其所亨，其唯君子乎。貞，大人吉，以剛中也。有言不信，尚口乃窮也。",
          "children": [
            {
              "type": "注",
              "text": " 說，音悅。以卦德、卦體釋卦辭。"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：澤无水，困；君子以致命遂志。",
          "children": [
            {
              "type": "注",
              "text": " 水下漏，則澤上枯，故曰澤无水。致命，猶言授命，言持以與人而不之有也。能如是，則雖困而亨矣。"
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，臀困于株木，入于幽谷，三歲不覿。",
          "children": [
            {
              "type": "注",
              "text": " 臀，物之底也。困于株木，傷而不能安也。初六以陰柔處困之底，居暗之甚，故其象占如此。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：入于幽谷，幽不明也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，困于酒食，朱紱方來，利用亨祀，征凶，无咎。",
          "children": [
            {
              "type": "注",
              "text": " 紱，音弗。亨，讀作享。困于酒食，厭飫苦惱之意。酒食，人之所欲，然醉飽過宜，則是反為所困矣。朱紱方來，上應之也。九二有剛中之德，以處困時，雖无凶害，而反困於得其所欲之多，故其象如此。而其占利以享祀，若征行則非其時，故凶，而於義為无咎也。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：困于酒食，中有慶也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，困于石，據于蒺藜，入于其宮，不見其妻，凶。",
          "children": [
            {
              "type": "注",
              "text": " 陰柔而不中正，故有此象，而其占則凶。石，指四，蒺藜，指二，宮，謂三，而妻，則六也。其義則《繫辭》備矣。"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：據于蒺藜，乘剛也。入于其宮，不見其妻，不祥也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "九四，來徐徐，困于金車，吝，有終。",
          "children": [
            {
              "type": "注",
              "text": " 初六、九四之正應。九四，處位不當，不能濟物，而初六方困於下，又為九二所隔，故其象如此。然邪不勝正，故其占雖為可吝，而必有終也。金車為九二象，未詳。疑坎有輪象也。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：來徐徐，志在下也。雖不當位，有與也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，劓刖，困于赤紱，乃徐有說，利用祭祀。",
          "children": [
            {
              "type": "注",
              "text": " 劓，音見《睽》。刖，音月。說，音悅。劓刖者，傷於上下。上下既傷，則赤紱无所用，而反為困矣。九五當困之時，上為陰揜，下則乘剛，故有此象。然剛中而說體，故能遲久而有說也。占具象中，又利用祭祀，久當獲福。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：劓刖，志未得也。乃徐有說，以中直也。利用祭祀，受福也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上六，困于葛藟，于臲卼，曰動悔。有悔，征吉。",
          "children": [
            {
              "type": "注",
              "text": "藟，力軌反。臲，五結反。卼，五骨反。以陰柔處困極，故有困于葛藟，于臲卼，曰動悔之象。然物窮則變，故其占曰，若能有悔，則可以征而吉矣。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：困于葛藟，未當也。動悔有悔，吉行也。"
        }
      ]
    }
  ]
}