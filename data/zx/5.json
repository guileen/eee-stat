{
  "children": [
    {
      "type": "卦",
      "name": "需",
      "down": "乾",
      "up": "坎",
      "lines": [
        {
          "type": "卦名",
          "value": "　需卦 　乾下 坎上"
        },
        {
          "type": "句",
          "value": "需，有孚，光亨，貞吉，利涉大川。 ",
          "children": [
            {
              "type": "注",
              "text": "需，待也。以乾遇坎，乾健坎險，以剛遇險，而不遽進以陷於險，待之義也。孚，信之在中者也。其卦九五以坎體中實，陽剛中正而居尊位，為有孚得正之象。坎水在前，乾健臨之，將涉水而不輕進之象。故占者為有所待，而能有信，則光亨矣。若又得正，則吉，而利涉大川。正固无所不利，而涉川尤貴於能待，則不欲速而犯難也。 "
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：需，須也，險在前也。剛健而不陷，其義不困窮矣。 ",
          "children": [
            {
              "type": "注",
              "text": "此以卦德釋卦名義。 "
            }
          ]
        },
        {
          "type": "句",
          "value": "需，有孚，光亨，貞吉，位乎天位，以正中也。利涉大川，往有功也。 ",
          "children": [
            {
              "type": "注",
              "text": "以卦體及兩象釋卦辭。 "
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：雲上於天，需，君子以飲食宴樂。 ",
          "children": [
            {
              "type": "注",
              "text": "上，上聲。樂，音洛。雲上於天，无所復為，待其陰陽之和而自雨爾。事之當需者，亦不容更有所為，但飲食宴樂，俟其自至而已。一有所為，則非需也。 "
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，需于郊，利用恒，无咎。 ",
          "children": [
            {
              "type": "注",
              "text": "郊，曠遠之地，未近於險之象也，而初九陽剛，又有能恒於其所之象，故戒占者能如是，則无咎也。 "
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：需于郊，不犯難行也。利用恒，无咎，未失常也。 ",
          "children": [
            {
              "type": "注",
              "text": "難，去聲。 "
            }
          ]
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，需于沙，小有言，終吉。 ",
          "children": [
            {
              "type": "注",
              "text": "沙，則近於險矣。言語之傷，亦災害之小者。漸進近坎，故有此象。剛中能需，故得終吉。戒占者當如是也。 "
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：需于沙，衍在中也，雖小有言，以吉終也。 ",
          "children": [
            {
              "type": "注",
              "text": "衍，以善反。衍，寬意。以寬居中，不急進也。 "
            }
          ]
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "九三，需于泥，致寇至。 ",
          "children": [
            {
              "type": "注",
              "text": "泥，將陷於險矣。寇，則害之大者。九三去險愈近而過剛不中，故其象如此。 "
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：需于泥，災在外也，自我致寇，敬慎不敗也。 ",
          "children": [
            {
              "type": "注",
              "text": "外，謂外卦。敬慎不敗，發明占外之占。聖人示人之意切矣。 "
            }
          ]
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，需于血，出自穴。 ",
          "children": [
            {
              "type": "注",
              "text": "血者，殺傷之地。穴者，險陷之所。四交坎體，入乎險矣，故為需于血之象。然柔得其正，需而不進，故又為出自穴之象。占者如是，則雖在傷地，而終得出也。 "
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：需于血，順以聽也。 "
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，需于酒食，貞吉。 ",
          "children": [
            {
              "type": "注",
              "text": "酒食，宴樂之具，言安以待之。九五陽剛中正，需于尊位，故有此象。占者如是而貞固，則得吉也。 "
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：酒食貞吉，以中正也。 "
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上六，入于穴，有不速之客三人來，敬之，終吉。 ",
          "children": [
            {
              "type": "注",
              "text": "陰居險極，无復有需，有陷而入穴之象。下應九三，九三與下二陽需極並進，為不速客三人之象。柔不能禦而能順之，有敬之之象。占者當陷險中，然於非意之來，敬以待之，則得終吉也。 "
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：不速之客來，敬之終吉。雖不當位，未大失也。 ",
          "children": [
            {
              "type": "注",
              "text": "當，都浪反。後凡言當位、不當位者，倣此。以陰居上，是為當位。言不當位，未詳。"
            }
          ]
        }
      ]
    }
  ]
}