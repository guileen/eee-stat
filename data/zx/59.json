{
  "children": [
    {
      "type": "卦",
      "name": "渙",
      "down": "坎",
      "up": "巽",
      "lines": [
        {
          "type": "卦名",
          "value": " 　渙　　坎下巽上"
        },
        {
          "type": "句",
          "value": "渙，亨，王假有廟，利涉大川，利貞。",
          "children": [
            {
              "type": "注",
              "text": "渙，呼亂反。假，庚白反。渙，散也。為卦下坎上巽，風行水上，離披解散之象，故為渙。其變則本自《漸》卦，九來居二而得中，六往居三得九之位，而上同於四，故其占可亨。又以祖考之精神既散，故王者當至於廟以聚之。又以巽木坎水，舟楫之象，故利涉大川。其曰「利貞」，則占者之深戒也。"
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：渙，亨，剛來而不窮，柔得位乎外而上同。",
          "children": [
            {
              "type": "注",
              "text": "上，如字，又，時掌反。以卦變釋卦辭。"
            }
          ]
        },
        {
          "type": "句",
          "value": "王假有廟，王乃在中也。",
          "children": [
            {
              "type": "注",
              "text": "中，謂廟中。"
            }
          ]
        },
        {
          "type": "句",
          "value": "利涉大川，乘木有功也。"
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：風行水上，渙，先王以享于帝立廟。",
          "children": [
            {
              "type": "注",
              "text": "皆所以合其散。"
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，用拯，馬壯，吉。",
          "children": [
            {
              "type": "注",
              "text": "居卦之初，渙之始也。始渙而拯之，為力既易，又有壯馬，其吉可知。初六非有濟渙之才，但能順乎九二，故其象占如此。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：初六之吉，順也。"
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，渙奔其机，悔亡。",
          "children": [
            {
              "type": "注",
              "text": "机，音几。九而居二，宜有悔也，然當渙之時，來而不窮，能亡其悔者也，故其象占如此。蓋九奔而二机也。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：渙奔其机，得願也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，渙其躬，无悔。",
          "children": [
            {
              "type": "注",
              "text": "陰柔而不中正，有私於己之象也。然居得陽位，志在濟時，能散其私以得无悔，故其占如此。大率此上四爻，皆因渙以濟渙者也。"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：渙其躬，志在外也。"
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，渙其群，元吉，渙有丘，匪夷所思。",
          "children": [
            {
              "type": "注",
              "text": "居陰得正，上承九五，當濟渙之任者也。下无應與，為能散其朋黨之象。占者如是，則大善而吉。又言能散其小群以成大群，使所散者聚而若丘，則非常人思慮之所及也。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：渙其群，元吉，光大也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，渙汗其大號，渙王居，无咎。",
          "children": [
            {
              "type": "注",
              "text": "陽剛中正，以居尊位。當渙之時，能散其號令，與其居積，則可以濟渙而无咎矣，故其象占如此。九五巽體，有號令之象。汗，謂如汗之出而不反也。渙王居，如陸贄所謂「散小儲而成大儲」之意。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：王居无咎，正位也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，渙其血去，逖出，无咎。",
          "children": [
            {
              "type": "注",
              "text": "去，起呂反。上九以陽居渙極，能出乎渙，故其象占如此。血，謂傷害。逖，當作「惕」，與《小畜》六四同。言渙其血則去，渙其惕則出也。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：渙其血，遠害也。",
          "children": [
            {
              "type": "注",
              "text": "遠，袁萬反。"
            }
          ]
        }
      ]
    }
  ]
}