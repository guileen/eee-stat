{
  "children": [
    {
      "type": "卦",
      "name": "訟",
      "down": "坎",
      "up": "乾",
      "lines": [
        {
          "type": "卦名",
          "value": "　訟卦 　坎下 乾上"
        },
        {
          "type": "句",
          "value": " 訟，有孚窒，惕中吉，終凶，利見大人，不利涉大川。 ",
          "children": [
            {
              "type": "注",
              "text": "窒，張栗反。訟，爭辯也。上乾下坎，乾剛坎險，上剛以制其下，下險以伺其上，又為內險而外健，又為己險而彼健，皆訟之道也。 "
            },
            {
              "type": "注",
              "text": "九二中實，上无應與，又為加憂。且於卦變自遯而來，為剛來居二，而當下卦之中，有有孚而見窒，能懼而得中之象。上九過剛，居訟之極，有終極其訟之象。九五剛健中正，以居尊位，有大人之象。以剛乘險，以實履陷，有不利涉大川之象。故戒占者必有爭辯之事，而隨其所處為吉凶也。 "
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：訟，上剛下險，險而健，訟。 ",
          "children": [
            {
              "type": "注",
              "text": "以卦德釋卦名義。"
            }
          ]
        },
        {
          "type": "句",
          "value": "訟，有孚窒，惕中吉，剛來而得中也。終凶，訟不可成也。利見大人，尚中正也。不利涉大川，入于淵也。 ",
          "children": [
            {
              "type": "注",
              "text": "以卦變、卦體、卦象釋卦辭。 "
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：天與水違行，訟，君子以作事謀始。 ",
          "children": [
            {
              "type": "注",
              "text": "天上水下，其行相違。作事謀始，訟端絕矣。 "
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初六，不永所事，小有言，終吉。 ",
          "children": [
            {
              "type": "注",
              "text": "陰柔居下，不能終訟，故其象占如此。 "
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：不永所事，訟不可長也。雖小有言，其辯明也。 "
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，不克訟，歸而逋，其邑人三百戶，无眚。 ",
          "children": [
            {
              "type": "注",
              "text": "逋，補吳反。眚，生領反。九二陽剛，為險之主，本欲訟者也。然以剛居柔，得下之中，而上應九五，陽剛居尊，勢不可敵，故其象占如此。邑人三百戶，邑之小者。言自處卑約，以免災患。占者如是，則无眚矣。 "
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：不克訟，歸逋竄也，自下訟上，患至掇也。 ",
          "children": [
            {
              "type": "注",
              "text": "竄，七亂反。掇，都活反。掇，自取也。 "
            }
          ]
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，食舊德，貞，厲終吉。或從王事，无成。 ",
          "children": [
            {
              "type": "注",
              "text": "食，猶食邑之食，言所享也。六三陰柔，非能訟者。故守舊居正，則雖危而終吉。然或出而從上之事，則亦必无成功。占者守常而不出，則善也。 "
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：食舊德，從上吉也。 ",
          "children": [
            {
              "type": "注",
              "text": "從上吉，謂隨人則吉；明自主事，則无成功也。 "
            }
          ]
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "九四，不克訟，復即命，渝，安貞，吉。 ",
          "children": [
            {
              "type": "注",
              "text": "渝，以朱反。即，就也。命，正理也。渝，變也。九四剛而不中，故有訟象。以其居柔，故又為不克，而復就正理，渝變其心，安處於正之象。占者如是，則吉也。 "
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：復即命，渝，安貞，不失也。 "
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，訟，元吉。 ",
          "children": [
            {
              "type": "注",
              "text": "陽剛中正以居尊位，聽訟而得其平者也。占者遇之，訟而有理，必獲伸矣。 "
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：訟，元吉，以中正也。 ",
          "children": [
            {
              "type": "注",
              "text": "中則聽不偏，正則斷合理。 "
            }
          ]
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上九，或錫之鞶帶，終朝三褫之。 ",
          "children": [
            {
              "type": "注",
              "text": "褫，敕紙反。鞶帶，命服之飾。褫，奪也。以剛居訟極，終訟而能勝之，故有錫命受服之象。然以訟得之，豈能安久，故又有終朝三褫之象。其占為終訟无理，而或取勝，然其所得，終必失之。聖人為戒之意深矣。 "
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：以訟受服，亦不足敬也。"
        }
      ]
    }
  ]
}