{
  "children": [
    {
      "type": "卦",
      "name": "節",
      "down": "兌",
      "up": "坎",
      "lines": [
        {
          "type": "卦名",
          "value": " 　節　　兌下坎上"
        },
        {
          "type": "句",
          "value": "節，亨，苦節，不可貞。",
          "children": [
            {
              "type": "注",
              "text": "節，有限而止也。為卦下兌上坎，澤上有水，其容有限，故為節。節固自有亨道矣。又其體陰陽各半，而二五皆陽，故其占得亨。然至於太甚，則苦矣，故又戒以不可守以為貞也。"
            }
          ]
        }
      ]
    },
    {
      "type": "彖",
      "lines": [
        {
          "type": "句",
          "value": "《彖》曰：節，亨，剛柔分而剛得中。",
          "children": [
            {
              "type": "注",
              "text": "以卦體釋卦辭。"
            }
          ]
        },
        {
          "type": "句",
          "value": "苦節，不可貞，其道窮也。",
          "children": [
            {
              "type": "注",
              "text": "又以理言。"
            }
          ]
        },
        {
          "type": "句",
          "value": "說以行險，當位以節，中正以通。",
          "children": [
            {
              "type": "注",
              "text": "說，音悅。又以卦德、卦體言之。當位、中正，指五。又坎為通。"
            }
          ]
        },
        {
          "type": "句",
          "value": "天地節而四時成，節以制度，不傷財，不害民。",
          "children": [
            {
              "type": "注",
              "text": "極言節道。"
            }
          ]
        }
      ]
    },
    {
      "type": "大象",
      "lines": [
        {
          "type": "句",
          "value": "《象》曰：澤上有水，節，君子以制數度，議德行。",
          "children": [
            {
              "type": "注",
              "text": "行，下孟反。"
            }
          ]
        }
      ]
    },
    {
      "type": "爻",
      "index": 1,
      "lines": [
        {
          "type": "句",
          "value": "初九，不出戶庭，无咎。",
          "children": [
            {
              "type": "注",
              "text": "戶庭，戶外之庭也。陽剛得正，居節之初，未可以行，能節而止者也。故其象占如此。"
            }
          ]
        }
      ]
    },
    {
      "type": "小象",
      "index": 1,
      "lines": [
        {
          "type": "句",
          "value": "《象》曰：不出戶庭，知通塞也。",
          "children": [
            {
              "type": "注",
              "text": "塞，悉則反。"
            }
          ]
        }
      ]
    },
    {
      "type": "爻",
      "index": 2,
      "lines": [
        {
          "type": "句",
          "value": "九二，不出門庭，凶。",
          "children": [
            {
              "type": "注",
              "text": "門庭，門內之庭也。九二當可行之時，而失剛不正，上无應與，知節而不知通，故其象占如此。"
            }
          ]
        }
      ]
    },
    {
      "type": "小象",
      "index": 2,
      "lines": [
        {
          "type": "句",
          "value": "《象》曰：不出門庭，凶，失時極也。"
        }
      ]
    },
    {
      "type": "爻",
      "index": 3,
      "lines": [
        {
          "type": "句",
          "value": "六三，不節若，則嗟若，无咎。",
          "children": [
            {
              "type": "注",
              "text": "陰柔而不中正，以當節時，非能節者，故其象占如此。"
            }
          ]
        }
      ]
    },
    {
      "type": "小象",
      "index": 3,
      "lines": [
        {
          "type": "句",
          "value": "《象》曰：不節之嗟，又誰咎也？",
          "children": [
            {
              "type": "注",
              "text": "此无咎與諸爻異，言无所歸咎也。"
            }
          ]
        }
      ]
    },
    {
      "type": "爻",
      "index": 4,
      "lines": [
        {
          "type": "句",
          "value": "六四，安節，亨。",
          "children": [
            {
              "type": "注",
              "text": "柔順得正，上承九五，自然有節者也。故其象占如此。"
            }
          ]
        }
      ]
    },
    {
      "type": "小象",
      "index": 4,
      "lines": [
        {
          "type": "句",
          "value": "《象》曰：安節之亨，承上道也。"
        }
      ]
    },
    {
      "type": "爻",
      "index": 5,
      "lines": [
        {
          "type": "句",
          "value": "九五，甘節，吉。往有尚。",
          "children": [
            {
              "type": "注",
              "text": "所謂當位以節，中正以通者也。故其象占如此。"
            }
          ]
        }
      ]
    },
    {
      "type": "小象",
      "index": 5,
      "lines": [
        {
          "type": "句",
          "value": "《象》曰：甘節之吉，居位中也。"
        }
      ]
    },
    {
      "type": "爻",
      "index": 6,
      "lines": [
        {
          "type": "句",
          "value": "上六，苦節，貞凶，悔亡。",
          "children": [
            {
              "type": "注",
              "text": "居節之極，故為苦節。既處過極，故雖得正，而不免於凶。然禮奢寧儉，故雖有悔，而終得亡之也。"
            }
          ]
        }
      ]
    },
    {
      "type": "小象",
      "index": 6,
      "lines": [
        {
          "type": "句",
          "value": "《象》曰：苦節，貞凶，其道窮也。"
        }
      ]
    }
  ]
}