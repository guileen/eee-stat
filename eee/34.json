[
  "34. ䷡　 大壯卦 　乾下震上",
  "大壯，利貞。",
  "彖曰：大壯，大者壯也，剛以動，故壯。大壯利貞，大者正也。正大而天地之情可見矣。",
  "象曰：雷在天上，大壯，君子以非禮弗履。",
  "初九，壯于趾，征凶，有孚。",
  "象曰：壯于趾，其孚窮也。",
  "九二，貞吉。",
  "象曰：九二貞吉，以中也。",
  "九三，小人用壯，君子用罔。貞厲，羝羊觸藩，羸其角。",
  "象曰：小人用壯，君子罔也。",
  "九四，貞吉，悔亡，藩決不羸，壯于大輿之輹。",
  "象曰：藩決不羸，尚往也。",
  "六五，喪羊于易，无悔。",
  "象曰：喪羊于易，位不當也。",
  "上六，羝羊觸藩，不能退，不能遂，无攸利，艱則吉。",
  "象曰：不能退，不能遂，不詳也。艱則吉，咎不長也。",
  "歷代注本："
]