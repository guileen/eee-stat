[
  " ",
  "　 閱讀古書, 2, 3, 4",
  "　 睽卦　兌下離上",
  "睽，小事吉。",
  "［釋文］睽，苦圭反，馬鄭王肅徐呂忱並音圭。",
  "《彖》曰：睽，火動而上，澤動而下。二女同居，其志不同行。",
  "［釋文］同行如字，王肅遐孟反。",
  "說而麗乎明，柔進而上行，得中而應乎剛，是以小事吉。天地睽而其事同也，男女睽而其志通也，萬物睽而其事類也。睽之時用大矣哉。",
  "《象》曰：上火下澤，睽。君子以同而異。",
  "初九，悔亡，喪馬，勿逐，自復。見惡人，无咎。",
  "《象》曰：見惡人，以辟咎也。",
  "九二，遇主于巷，无咎。",
  "《象》曰：遇主于巷，未失道也。",
  "六三，見輿曳，其牛掣。",
  "［釋文］掣，昌逝反，鄭作，徐市制反，《說文》作觢，之世反，云角一俯一仰，子夏作，荀作觭，劉本從《說文》。",
  "【集解】《子夏傳》曰：一角仰也。［釋文］　鄭康成曰：牛角皆踊曰。　劉氏曰：觢牛角皆踊也。［并同］",
  "其人天且劓，无初有終。",
  "［釋文］劓，魚器反，王肅作臲，臲魚一反。",
  "【集解】馬融曰：剠，鑿其額曰天。［釋文］ ",
  "《象》曰：見輿曳，位不當也。无初有終，遇剛也。",
  "九四，睽孤，遇元夫，交孚，厲，无咎。",
  "《象》曰：交孚无咎，志行也。",
  "六五，悔亡，厥宗噬膚，往何咎。",
  "《象》曰：厥宗噬膚，往有慶也。",
  "上九，睽孤，見豕負塗，載鬼一車。先張之弧，後說之弧，",
  "［釋文］後說，吐活反，一音始銳反。之弧，本亦作壺，京馬鄭王肅翟子元作壺。",
  "【集解】虞翻說音稅。［會通］　陸績曰：弧作壺是。［同］ ",
  "匪寇婚媾。往，遇雨則吉。",
  "《象》曰：遇雨之吉，群疑亡也。",
  " "
]