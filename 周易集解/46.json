[
  " ",
  "　 閱讀古書, 2, 3, 4, 5",
  "　升卦　巽下坤上",
  "升，",
  "［釋文］升，鄭本作昇。",
  "【集解】 馬融曰：升，高也。［釋文］",
  "元亨。",
  "【集解】褚氏曰：猶人日思善道，進而不已，其德日新，故能亨也。［口訣義］ ",
  "用見大人，勿恤。",
  "［釋文］用見，本或作利見。",
  "南征吉。",
  "《彖》曰：柔以時升，",
  "巽而順，剛中而應，是以大亨。",
  "用見大人勿恤，有慶也。南征吉，志行也。",
  "《象》曰：地中生木，升。君子以順德，積小以成高大。",
  "［釋文］順如字，王肅同，本又作慎，師同。姚本德作得。以高大，本或作以成高大。　［按］史徵本作成高大。",
  "【集解】何妥曰：君子謹習為先，修習道德，積其微小以至高大。［口訣義］　史徵曰：案：此義順字恐當為慎也。［同］ ",
  "初六，允升，大吉。",
  "［釋文］《說文》引作升，與施易同。",
  "【集解】 施犨曰：，進也。［漢上傳］",
  "《象》曰：允升大吉，上合志也。",
  "九二，孚乃利用禴，无咎。",
  "《象》曰：九二之孚，有喜也。",
  "九三，升虛邑。",
  "［釋文］虛如字，空也，徐去餘反。",
  "【集解】馬融曰：虛，邱也。［釋文］ ",
  "《象》曰：升虛邑，无所疑也。",
  "六四，王用亨于岐山，吉无咎。",
  "［釋文］亨，許庚反，通也。馬鄭陸王肅許兩反。岐，其宜反，或祁支反。",
  "【集解】馬融曰：亨，祭也。［釋文］　鄭康成曰：亨，獻也。［同］　陸希聲曰：升之六二，柔以時升，太王之德。隨之上六，天下悅隨，文王之德。太王在岐，直曰岐山。武王在鎬， 故曰西山。［撮要］",
  "《象》曰：王用亨於岐山，順事也。",
  "六五，貞吉，升階。",
  "《象》曰：貞吉升階，大得志也。",
  "上六，冥升，利于不息之貞。",
  "《象》曰：冥升在上，消不富也。",
  " "
]