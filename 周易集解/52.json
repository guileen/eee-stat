[
  " ",
  "　 閱讀古書, 2, 3, 4",
  "　艮卦　艮下艮上",
  "艮其背，",
  "［釋文］背，必內反，徐甫載反。 ",
  "【集解】鄭康成曰：艮之言很也。［釋文］",
  "不獲其身，行其庭，不見其人，无咎。",
  "《彖》曰：艮，止也。時止則止，時行則行，動靜不失其時，其道光明。",
  "艮其止，止其所也。上下敵應，不相與也。",
  "［釋文］應，應對之應，又音膺。",
  "是以不獲其身，行其庭，不見其人，无咎也。",
  "《象》曰：兼山艮。君子以思不出其位。",
  "初六，艮其趾，无咎，利永貞。",
  "［釋文］趾，如字，荀作止。 ",
  "《象》曰：艮其趾，未失正也。",
  "六二，艮其腓，不拯其隨，其心不快。",
  "［釋文］腓，符非反，本又作肥，義與咸卦同。承，音拯救之拯。 ",
  "【集解】馬融曰。承，舉也。［釋文］　［按］《漢上傳》引承作抍。",
  "《象》曰：其心不快，不拯其隨，未為聽也。",
  "［按］從李氏本。",
  "九三，艮其限，列其夤，厲閽心。",
  "［釋文］夤引真反，鄭本作，徐又音胤，荀作腎，蕙荀作動。",
  "【集解】馬融曰：限，要也。　鄭康成荀爽虞翻同。［釋文］　又曰：夤，夾脊肉也。　荀爽曰：互體有坎，坎為腎，互體有震，為動。［并同］　王肅曰：薰灼其心。［漢上傳］",
  "《象》曰：艮其限，危閽心也。",
  "六四，艮其身，无咎。",
  "《象》曰：艮其身，止諸躬也。",
  "六五，艮其輔，言有序，悔亡。",
  "［按］李氏本序作孚。 ",
  "《象》曰：艮其輔，以中正也。",
  "上九，敦艮，吉。",
  "《象》曰：敦艮之吉，以厚終也。"
]