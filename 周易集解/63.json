[
  " ",
  "　 閱讀古書, 2, 3, 4",
  "　既濟　離下坎上",
  "既濟，亨小，利貞。",
  "［釋文］亨小絕句，以小連利貞者非。",
  "【集解】 鄭康成曰：既，已也，盡也。濟，度也。［釋文］",
  "初吉， 終亂。",
  "《彖》曰：既濟亨，小者亨也。",
  "利貞，剛柔正而位當也。",
  "初吉，柔得中也。",
  "終止則亂，其道窮也。",
  "《象》曰：水在火上，既濟。君子以思患而豫防之。",
  "初九，曳其輪，濡其尾，无咎。",
  "《象》曰：曳其輪，義无咎也。",
  "六二，婦喪其茀，勿逐，七日得。",
  "［釋文］其茀，方拂反，首飾也，子夏作髴，荀作紱，董作髢。",
  "【集解】馬融曰：茀，首飾也。［釋文］　鄭康成曰：茀，車蔽也。　干寶曰：茀，馬髴也。［并同］ ",
  "《象》曰：七日得，以中道也。",
  "九三，高宗伐鬼方，三年克之，小人勿用。",
  "《象》曰：三年克之，憊也。",
  "［釋文］憊，陸作備。",
  "【集解】鄭康成曰：憊，劣弱也。［釋文］　陸績曰：備當為憊。憊，劣弱也。［同］",
  "六四，繻有衣袽，終日戒。",
  "［釋文］繻，而朱反，子夏作，王廙同。袽，女居反，王肅音如，《說文》作絮，子夏作茹，京作絮。按：繻《說文》一引作需，一引作繻。袽《說文》引作絮。",
  "【集解】鄭康成曰：繻音須。　王肅同。［釋文］　薛虞曰：，古文作繻。［同］",
  "《象》曰：終日戒，有所疑也。",
  "九五，東鄰殺牛，不如西鄰之禴祭，實受其福。",
  "【集解】 鄭康成曰：互體為坎，又互體為離，離為日，坎為月，日出東方，東鄰象。月出西方，西鄰象。［禮記疏］　又曰：禴，夏祭之名。［王氏］",
  "《象》曰：東鄰殺牛，不如西鄰之時也。實受其福，吉大來也。",
  "上六，濡其首，厲。",
  "《象》曰：濡其首厲，何可久也。",
  "荀爽曰：居上濡五，處高居盛，必當復危，故何可久也。",
  " "
]