[
  "&nbsp;",
  "<img src=\"/image/arrow3_right.gif\" width=\"21\" height=\"9\" style=\"border-style: initial; border-color: initial;\">　<a class=\"colorbox\" href=\"/eeebook/yichen/yi-chen-juan506.gif\" rel=\"group-all\">閱讀古書</a> <a class=\"colorbox\" href=\"/eeebook/yichen/yi-chen-juan507.gif\" rel=\"group-all\"> 2</a> <a class=\"colorbox\" href=\"/eeebook/yichen/yi-chen-juan508.gif\" rel=\"group-all\"> 3</a> <a class=\"colorbox\" href=\"/eeebook/yichen/yi-chen-juan509.gif\" rel=\"group-all\"> 4</a> <a class=\"colorbox\" href=\"/eeebook/yichen/yi-chen-juan510.gif\" rel=\"group-all\"> 5</a> <a class=\"colorbox\" href=\"/eeebook/yichen/yi-chen-juan511.gif\" rel=\"group-all\"> 6</a> <a class=\"colorbox\" href=\"/eeebook/yichen/yi-chen-juan512.gif\" rel=\"group-all\"> 7</a> <a class=\"colorbox\" href=\"/eeebook/yichen/yi-chen-juan513.gif\" rel=\"group-all\"> 8</a> <a class=\"colorbox\" href=\"/eeebook/yichen/yi-chen-juan514.gif\" rel=\"group-all\"> 9</a> <a class=\"colorbox\" href=\"/eeebook/yichen/yi-chen-juan515.gif\" rel=\"group-all\"> 10</a> <a class=\"colorbox\" href=\"/eeebook/yichen/yi-chen-juan516.gif\" rel=\"group-all\"> 11</a> <a class=\"colorbox\" href=\"/eeebook/yichen/yi-chen-juan517.gif\" rel=\"group-all\"> 12</a> <a class=\"colorbox\" href=\"/eeebook/yichen/yi-chen-juan518.gif\" rel=\"group-all\"> 13</a> <a class=\"colorbox\" href=\"/eeebook/yichen/yi-chen-juan519.gif\" rel=\"group-all\"> 14</a>",
  "<img src=\"/image/yi33b.png\" alt=\"\" width=\"28\" height=\"28\">　<strong>遯</strong>　艮下乾上",
  "遯，《序卦》：｢恒者久也，物不可以久居其所，故受之以遯，遯者退也。｣夫久則有去，相須之理也，遯所以繼恒也。遯，退也，避也，去之之謂也。為卦天下有山。天，在上之物，陽性上進。山，高起之物，形雖高起，體乃止。物有上陵之象而止不進，天乃上進而去之，下陵而上去，是相違遯，故為遯去之義。二陰生於下，陰長將盛，陽消而退，小人漸盛，君子退而避之，故為遯也。",
  "&nbsp;",
  "<span style=\"font-size: medium;\"><strong>遯，亨，小利貞。</strong></span>",
  "遯者，陰長陽消，君子遯藏之時也。君子退藏以伸其道，道不屈則為亨，故遯所以有亨也。在事亦有由遯避而亨者。雖小人道長之時，君子知幾退避，固善也。然事有不齊，與時消息，无必同也。陰柔方長，而未至於甚盛，君子尚有遲遲致力之道，不可大貞，而尚利小貞也。",
  "&nbsp;",
  "<span style=\"font-size: medium;\"><strong>《彖》曰：遯亨，遯而亨也。</strong></span>",
  "小人道長之時，君子遯退，乃其道之亨也。君子遯藏，所以伸道也。此言處遯之道。自剛當位而應以下，則論時與卦才，尚有可為之理也。",
  "&nbsp;",
  "<span style=\"font-size: medium;\"><strong>剛當位而應，與時行也。</strong></span>",
  "雖遯之時，君子處之，未有必遯之義。五以剛陽之德，處中正之位，又下與六二以中正相應，雖陰長之時，如卦之才，尚當隨時消息，苟可以致其力，无不至誠自盡以扶持其道，未必於遯藏而不為，故曰與時行也。",
  "&nbsp;",
  "<span style=\"font-size: medium;\"><strong>小利貞，浸而長也。遯之時義大矣哉！</strong></span>",
  "當陰長之時，不可大貞，而尚小利貞者，蓋陰長必以浸漸，未能遽盛，君子尚可小貞其道，所謂小利貞，扶持使未遂亡也。遯者陰之始長，君子知微，故當深戒，而聖人之意，未便遽已也，故有「與時行，小利貞」之教。聖賢之於天下，雖知道之將廢，豈肯坐視其亂而不救？必區區致力於未極之間，強此之衰，艱彼之進，圖其蹔安，苟得為之，孔、孟之所屑為也，王允、謝安之於漢、晉是也。若有可變之道，可亨之理，更不假言也，此處遯時之道也。故聖人讚其時義大矣哉！或久或速，其義皆大也。",
  "&nbsp;",
  "<span style=\"font-size: medium;\"><strong>《象》曰：天下有山，遯，君子以遠小人，不惡而嚴。</strong></span>",
  "天下有山，山下起而乃止，天上進而相違，是遯避之象也。君子觀其象，以避遠乎小人，遠小人之道，若以惡聲厲色，適足以致其怨忿，唯在乎矜莊威嚴，使知敬畏，則自然遠矣。",
  "&nbsp;",
  "<span style=\"font-size: medium;\"><strong>初六，遯尾厲，勿用有攸往。</strong></span>",
  "他卦以下為初。遯者往遯也，在前者先進，故初乃為尾。尾，在後之物也，遯而在後不及者也，是以危也。初以柔處微，既已後矣，不可往也，往則危矣。微者易於晦藏，往既有危，不若不往之无災也。",
  "&nbsp;",
  "<span style=\"font-size: medium;\"><strong>《象》曰：遯尾之厲，不往何災也？</strong></span>",
  "見幾先遯，固為善也；遯而為尾，危之道也。往既有危，不若不往而晦藏，可免於災，處微故也。古人處微下，隱亂世而不去者多矣。",
  "&nbsp;",
  "<span style=\"font-size: medium;\"><strong>六二，執之黃牛之革，莫之勝說。</strong></span>",
  "二與五為正應，雖在相違遯之時，二以中正順應於五，五以中正親合於二，其交自固。黃，中色，牛，順物，革，堅固之物。二五以中正順道相與，其固如執係之以牛革也。莫之勝說，謂其交之固，不可勝言也。在遯之時，故極言之。",
  "&nbsp;",
  "<span style=\"font-size: medium;\"><strong>《象》曰：執用黃牛，固志也。</strong></span>",
  "上下以中順之道相固結，其心志甚堅，如執之以牛革也。",
  "&nbsp;",
  "<span style=\"font-size: medium;\"><strong>九三，係遯，有疾厲，畜臣妾吉。</strong></span>",
  "陽志說陰，三與二切比，係乎二者也。遯貴速而遠，有所係累，則安能速且遠也？害於遯矣，故為有疾也。遯而不速，是以危也。臣妾，小人女子，懷恩而不知義，親愛之則忠其上。係戀之私恩，懷小人女子之道也，故以畜養臣妾，則得其心為吉也。然君子之待小人，亦不如是也。三與二非正應，以暱比相親，非待君子之道。若以正，則雖係，不得為有疾，蜀先主之不忍棄士民是也。雖危，為无咎矣。",
  "&nbsp;",
  "<span style=\"font-size: medium;\"><strong>《象》曰：係遯之厲，有疾憊也；畜臣妾吉，不可大事也。</strong></span>",
  "遯而有係累，必以困憊致危；其有疾，乃憊也，蓋力亦不足矣。以此暱愛之心畜養臣妾則吉，豈可以當大事乎？",
  "&nbsp;",
  "<span style=\"font-size: medium;\"><strong>九四，好遯，君子吉，小人否。</strong></span>",
  "四與初為正應，是所好愛者也。君子雖有所好愛，義苟當遯，則去而不疑，所謂克己復禮，以道制欲，是以吉也。小人則不能以義處，暱於所好，牽於所私，至於陷辱其身而不能已，故在小人則否也。否，不善也。四，乾體能剛斷者。聖人以其處陰而有係，故設小人之戒，恐其失於正也。",
  "&nbsp;",
  "<span style=\"font-size: medium;\"><strong>《象》曰：君子好遯，小人否也。</strong></span>",
  "君子雖有好而能遯，不失於義；小人則不能勝其私意，而至於不善也。",
  "&nbsp;",
  "<span style=\"font-size: medium;\"><strong>九五，嘉遯，貞吉。</strong></span>",
  "九五中正，遯之嘉美者也。處得中正之道，時止時行，乃所謂嘉美也，故為貞正而吉。九五非无係應，然與二皆以中正自處，是其心志及乎動止，莫非中正，而无私係之失，所以為嘉也。在《彖》則概言遯時，故云「與時行，小利貞」，尚有濟遯之意；於爻至五，遯將極矣，故唯以中正處遯言之。遯非人君之事，故不主君位言，然人君之所避遠乃遯也，亦在中正而已。",
  "&nbsp;",
  "<span style=\"font-size: medium;\"><strong>《象》曰：嘉遯貞吉，以正志也。</strong></span>",
  "志正則動必由正，所以為遯之嘉也。居中得正，而應中正，是其志正也，所以為吉。人之遯也，止也，唯在正其志而已矣。",
  "&nbsp;",
  "<span style=\"font-size: medium;\"><strong>上九，肥遯，无不利。</strong></span>",
  "肥者，充大寬裕之意。遯者，唯飄然遠逝，无所係滯之為善。上九乾體剛斷，在卦之外矣，又下无所係，是遯之遠而无累，可謂寬綽有餘裕也。遯者窮困之時也，善處則為肥矣。其遯如此，何所不利？",
  "&nbsp;",
  "<span style=\"font-size: medium;\"><strong>《象》曰：肥遯无不利，无所疑也。</strong></span>",
  "其遯之遠，无所疑滯也。蓋在外則已遠，无應則无累，故為剛決无疑也。"
]