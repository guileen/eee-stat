[
  "<img src=\"/image/arrow3_right.gif\" width=\"21\" height=\"9\" style=\"border-style: initial; border-color: initial;\">　&nbsp;<a class=\"colorbox\" href=\"/eeebook/yichen/yi-chen-juan594.gif\" rel=\"group-all\">閱讀古書</a>,&nbsp; <a class=\"colorbox\" href=\"/eeebook/yichen/yi-chen-juan595.gif\" rel=\"group-all\"> 2</a>,&nbsp; <a class=\"colorbox\" href=\"/eeebook/yichen/yi-chen-juan596.gif\" rel=\"group-all\"> 3</a>,&nbsp;<a class=\"colorbox\" href=\"/eeebook/yichen/yi-chen-juan597.gif\" rel=\"group-all\">4</a>,&nbsp;<a class=\"colorbox\" href=\"/eeebook/yichen/yi-chen-juan598.gif\" rel=\"group-all\">5</a>,&nbsp;<a class=\"colorbox\" href=\"/eeebook/yichen/yi-chen-juan599.gif\" rel=\"group-all\">6</a>,&nbsp;<a class=\"colorbox\" href=\"/eeebook/yichen/yi-chen-juan600.gif\" rel=\"group-all\">7</a>,&nbsp;<a class=\"colorbox\" href=\"/eeebook/yichen/yi-chen-juan601.gif\" rel=\"group-all\">8</a>,&nbsp;<a class=\"colorbox\" href=\"/eeebook/yichen/yi-chen-juan602.gif\" rel=\"group-all\">9</a>,&nbsp;<a class=\"colorbox\" href=\"/eeebook/yichen/yi-chen-juan603.gif\" rel=\"group-all\">10</a>,&nbsp;<a class=\"colorbox\" href=\"/eeebook/yichen/yi-chen-juan604.gif\" rel=\"group-all\">11</a>,&nbsp;<a class=\"colorbox\" href=\"/eeebook/yichen/yi-chen-juan605.gif\" rel=\"group-all\">12</a>,&nbsp;<a class=\"colorbox\" href=\"/eeebook/yichen/yi-chen-juan606.gif\" rel=\"group-all\">13</a>,&nbsp;<a class=\"colorbox\" href=\"/eeebook/yichen/yi-chen-juan607.gif\" rel=\"group-all\">14</a>,&nbsp;<a class=\"colorbox\" href=\"/eeebook/yichen/yi-chen-juan608.gif\" rel=\"group-all\">15</a>,&nbsp;<a class=\"colorbox\" href=\"/eeebook/yichen/yi-chen-juan609.gif\" rel=\"group-all\">16</a>,&nbsp;<a class=\"colorbox\" href=\"/eeebook/yichen/yi-chen-juan610.gif\" rel=\"group-all\">17</a>,&nbsp;<a class=\"colorbox\" href=\"/eeebook/yichen/sm/yi-chen-juan611.gif\" rel=\"group-all\">18</a>,&nbsp;",
  "文字輸入：Joanna",
  "<img src=\"/image/yi39b.png\" alt=\"\">　<strong>蹇卦</strong> 　艮下坎上<span></span>",
  "蹇，《序卦》：睽者，乖也。乖必有難，故受之以蹇。蹇者，難也。睽乖之時必有蹇難，蹇所以次睽也。蹇，險阻之義，故為蹇難。為卦坎上艮下，坎險也，艮止也。險在前而止，不能進也。前有險陷，後有峻阻，故為蹇也。<span></span>",
  "<span>&nbsp;</span>",
  "<span style=\"font-size: medium;\"><strong>蹇，利西南，不利東北，利見大人，貞吉。</strong></span><span></span>",
  "西南坤方，坤地也，體順而易。東北艮方，艮山也，體止而險。在蹇難之時，利於順處平易之地，不利止於危險也。處順易則難可紓，止於險則難益甚矣。蹇難之時，必有聖賢之人，則能濟天下之難，故利見大人也。濟難者，必以大正之道而堅固其守，故貞則吉也。凡處難者，必在乎守貞正，設使難不解，不失正德，是以吉也。若遇難而不能固其守，入於邪濫，雖使苟免，亦惡德也，知義命者不為也。<span></span>",
  "<span>&nbsp;</span>",
  "<span style=\"font-size: medium;\"><strong>彖曰：蹇，難也，險在前也。</strong></span><span></span>",
  "蹇，難也。蹇之為難，如乾之為健。若易之為難，則義有未足。蹇有險阻之義，屯亦難也，困亦難也，同為難而義則異。屯者，始難而未得通；困者，力之窮；蹇，乃險阻艱難之義。各不同也。險在前也，坎險在前，下止而不得進，故為蹇。<span></span>",
  "<span>&nbsp;</span>",
  "<span style=\"font-size: medium;\"><strong>見險而能止，知矣哉。</strong></span><span></span>",
  "以卦才言處蹇之道也。上險而下止，見險而能止也。犯險而進則有悔吝，故美其能止為知也。方艱難之時，唯能止為善，故諸爻除五與二外，皆以往為失，來為得也。<span></span>",
  "<span>&nbsp;</span>",
  "<span style=\"font-size: medium;\"><strong>蹇，利西南，往得中也；不利東北，其道窮也。</strong></span><span></span>",
  "蹇之時，利於處平易。西南坤方，為順易；東北艮方，為險阻。九上居五而得中正之位，是往而得平易之地，故為利也。五居坎險之中而謂之平易者，蓋卦本坤，由五往而成坎，故但取往而得中，不取成坎之義也。方蹇而又止危險之地，則蹇益甚矣，故不利東北，其道窮也，謂蹇之極也。<span></span>",
  "<span>&nbsp;</span>",
  "<span style=\"font-size: medium;\"><strong>利見大人，往有功也；當位貞吉，以正邦也。</strong></span><span></span>",
  "蹇難之時，非聖賢不能濟天下之蹇，故利於見大人也。大人當位，則成濟蹇之功矣，往而有功也。能濟天下之蹇者，唯大正之道。夫子又取卦才而言，蹇之諸爻除初外，餘皆當正位，故為貞正而吉也。初六雖以陰居陽而處下，亦陰之正也，以如此正道正其邦，可以濟於蹇矣。<span></span>",
  "<span>&nbsp;</span>",
  "<span style=\"font-size: medium;\"><strong>蹇之時用大矣哉。</strong></span><span></span>",
  "處蹇之時，濟蹇之道，其用至大，故云大矣哉。天下之難豈易平也，非聖賢不能，其用可謂大矣。順時而處，量險而行，從平易之道，由至正之理，乃蹇之時用也。<span></span>",
  "<span>&nbsp;</span>",
  "<span style=\"font-size: medium;\"><strong>象曰：山上有水，蹇，君子以反身修德。</strong></span><span></span>",
  "山之峻阻，上復有水。坎水，為險陷之象，上下險阻，故為蹇也。君子觀蹇難之象，而以反身修德。君子之遇艱阻，必反求諸己，而益自修。孟子曰：行有不得者，皆反求諸己，故遇蹇難必自省於身。有失而致之乎，是反身也，有所未善則改之，无歉於心則加勉，乃自修其德也。君子修德以俟時而已。<span></span>",
  "<span>&nbsp;</span>",
  "<span style=\"font-size: medium;\"><strong>初六，往蹇，來譽。</strong></span><span></span>",
  "六居蹇之初，往進則益入於蹇，往蹇也。當蹇之時，以陰柔无援而進，其蹇可知。來者，對往之辭。上進，則為往。不進，則為來，止而不進，是有見幾知時之美，來則有譽也。<span></span>",
  "<span>&nbsp;</span>",
  "<span style=\"font-size: medium;\"><strong>象曰：往蹇來譽，宜待也。</strong></span><span></span>",
  "方蹇之初，進則益蹇，時之未可進也，故宜見幾而止，以待時可行而後行也。諸爻皆蹇往而善來，然則无出蹇之義乎？曰：在蹇而往，則蹇也。蹇終，則變矣，故上已有碩義。<span></span>",
  "<span>&nbsp;</span>",
  "<span style=\"font-size: medium;\"><strong>六二，王臣蹇蹇，匪躬之故。</strong></span><span></span>",
  "二以中正之德居艮，體止於中正者也，與五相應，是中正之人為中正之君所信任，故謂之王臣。雖上下同德，而五方在大蹇之中，致力於蹇難之時，其艱蹇至甚，故為蹇於蹇也。二雖中正，以陰柔之才豈易勝其任，所以蹇於蹇也。志在濟君於蹇難之中，其蹇蹇者，非為身之故也。雖使不勝，志義可嘉，故稱其忠盡不為己也。然其才不足以濟蹇也。小可濟，則聖人當盛稱以為勸矣。<span></span>",
  "<span>&nbsp;</span>",
  "<span style=\"font-size: medium;\"><strong>象曰：王臣蹇蹇，終无尤也。</strong></span><span></span>",
  "雖艱戹於蹇時，然其志在濟君難，雖未成功，然終无過尤也。聖人取其志義，而謂其无尤，所以勸忠盡也。<span></span>",
  "<span>&nbsp;</span>",
  "<span style=\"font-size: medium;\"><strong>九三，往蹇，來反。</strong></span><span></span>",
  "九三以剛居正，處下體之上，當蹇之時。在下者，皆柔必依附於三，是為下所附者也。三與上為正應，上陰柔而无位，不足以為援，故上往則蹇也。來，下來也；反，還歸也。三為下二陰所喜，故來為反其所也，稍安之地也。<span></span>",
  "<span>&nbsp;</span>",
  "<span style=\"font-size: medium;\"><strong>象曰：往蹇來反，內喜之也。</strong></span><span></span>",
  "內在下之陰也。方蹇之時，陰柔不能自立，故皆附於九三之陽，而喜愛之。九之處三，在蹇為得其所也。處蹇而得下之心，可以求安，故以來為反，猶春秋之言歸也。<span></span>",
  "<span>&nbsp;</span>",
  "<span style=\"font-size: medium;\"><strong>六四，往蹇，來連。</strong></span><span></span>",
  "往則益入於坎險之深，往蹇也。居蹇難之時，同處艱戹者，其志不謀而同也。又四居上位而與在下者同，有得位之正，又與三相比相親者也。二與初同類，相與者也，是與下同志，眾所從附也，故曰來連。來，則與在下之眾相連合也。能與眾合，得處蹇之道也。<span></span>",
  "<span>&nbsp;</span>",
  "<span style=\"font-size: medium;\"><strong>象曰：往蹇來連，當位實也。</strong></span><span></span>",
  "四當蹇之時，居上位不往而來與下同志，固足以得眾矣。又以陰居陰，為得其實，以誠實與下，故能連合。而下之二三，亦各得其實。初以陰居下，亦其實也。當同患之時，相交以實，其合可知，故來而連者，當位以實也。處蹇難，非誠實何以濟？當位不曰正而曰實，上下之交主於誠實，用各有其所也。<span></span>",
  "<span>&nbsp;</span>",
  "<span style=\"font-size: medium;\"><strong>九五，大蹇，朋來。</strong></span><span></span>",
  "五<personname productid=\"居\" w:st=\"on\">居</personname>君位，而在蹇難之中，是天下之大蹇也。當蹇而又在險中，亦為大蹇。大蹇之時，而二在下以中正相應，是其朋助之來也。方天下之蹇而得中正之臣相輔，其助豈小也，得朋來而无吉，何也？曰：未足以濟蹇也。以剛陽中正之君，而方在大蹇之中，非剛陽中正之臣相輔之，不能濟天下之蹇也。二之中正固有助矣，欲以陰柔之助濟天下之難，非所能也。自古聖王濟天下之蹇，未有不由賢聖之臣為之助者：湯武得伊呂是也。中<personname productid=\"常之\" w:st=\"on\">常之</personname>君，得剛明之臣，而能濟大難者，則有矣。劉禪之孔明，唐肅宗之郭子儀，德宗之李晟是也。雖賢<personname productid=\"明之\" w:st=\"on\">明之</personname>君，茍无其臣則不能濟於難也。故凡六居五，九居二者，則多由助而有功，蒙泰之類是也。九居五，六居二，則功多不足，屯否之類是也。蓋臣賢於君，則輔君，以君所不能；臣不及君，則贊助之而已，故不能成大功也。<span></span>",
  "<span>&nbsp;</span>",
  "<span style=\"font-size: medium;\"><strong>象曰：大蹇朋來，以中節也。</strong></span><span></span>",
  "朋者，其朋類也。五有中正之德，而二亦中正，雖大蹇之時，不失其守。蹇於蹇，以相應助，是以其中正之節也。上下中正而弗濟者，臣之才不足也。自古守節秉義，而才不足以濟者，豈少乎！漢，李固、王允；晉，周顗、王導之徒是也。<span></span>",
  "<span>&nbsp;</span>",
  "<span style=\"font-size: medium;\"><strong>上六，往蹇，來碩，吉，利見大人。</strong></span><span></span>",
  "六以陰柔居蹇之極，冒極險而往，所以蹇也。不往而來，從五求三，得剛陽之助，是以碩也。蹇之道，戹塞窮蹙。碩，大也，寬裕之稱。來，則寬大其蹇紓矣。蹇之極有出蹇之道，上六以陰柔，故不得出，得剛陽之助可以紓蹇而已。在蹇極之時，得紓則為吉矣。非剛陽中正，豈能出乎蹇也。利見大人，蹇極之時，見大德之人，則能有濟於蹇也。大人，謂五，以相比發此義。五剛陽中正而<personname productid=\"居\" w:st=\"on\">居</personname>君位，大人也。在五不言其濟蹇之功，而上六利見之，何也？曰：在五不言，以其居坎險之中，无剛陽之助，故无能濟蹇之義。在上六，蹇極而見大德之人，則能濟於蹇，故為利也。各爻取義不同，如屯，初九之志正，而於六二，則目之為寇也。諸爻皆不言吉，上獨言吉者，諸爻皆得正，各有所善，然皆未能出於蹇，故未足為吉，唯上處蹇極，而得寬裕，乃為吉也。<span></span>",
  "<span>&nbsp;</span>",
  "<span style=\"font-size: medium;\"><strong>象曰：往蹇來碩，志在內也；利見大人，以從貴也。</strong></span><span></span>",
  "上六應三，而從五，志在內也。蹇既極而有助，是以碩而吉也。六以陰柔當蹇之極，密近剛陽中正之君，自然其志從附，以求自濟，故利見大人，謂從九五之貴也。所以云：從貴，恐人不知大人為指五也。<span></span>"
]