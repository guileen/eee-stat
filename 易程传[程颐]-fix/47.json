[
  "<img src=\"/image/arrow3_right.gif\" width=\"21\" height=\"9\" style=\"border-style: initial; border-color: initial;\">　&nbsp;<a class=\"colorbox\" href=\"/eeebook/yichen/yi-chen-juan728.gif\" rel=\"group-all\">閱讀古書</a> <a class=\"colorbox\" href=\"/eeebook/yichen/yi-chen-juan729.gif\" rel=\"group-all\"> 2</a> <a class=\"colorbox\" href=\"/eeebook/yichen/yi-chen-juan730.gif\" rel=\"group-all\"> 3</a> <a class=\"colorbox\" href=\"/eeebook/yichen/yi-chen-juan731.gif\" rel=\"group-all\"> 4</a> <a class=\"colorbox\" href=\"/eeebook/yichen/yi-chen-juan732.gif\" rel=\"group-all\"> 5</a> <a class=\"colorbox\" href=\"/eeebook/yichen/yi-chen-juan733.gif\" rel=\"group-all\"> 6</a> <a class=\"colorbox\" href=\"/eeebook/yichen/yi-chen-juan734.gif\" rel=\"group-all\"> 7</a> <a class=\"colorbox\" href=\"/eeebook/yichen/yi-chen-juan735.gif\" rel=\"group-all\"> 8</a> <a class=\"colorbox\" href=\"/eeebook/yichen/yi-chen-juan736.gif\" rel=\"group-all\"> 9</a> <a class=\"colorbox\" href=\"/eeebook/yichen/yi-chen-juan737.gif\" rel=\"group-all\"> 10</a> <a class=\"colorbox\" href=\"/eeebook/yichen/yi-chen-juan738.gif\" rel=\"group-all\"> 11</a> <a class=\"colorbox\" href=\"/eeebook/yichen/yi-chen-juan739.gif\" rel=\"group-all\"> 12</a> <a class=\"colorbox\" href=\"/eeebook/yichen/yi-chen-juan740.gif\" rel=\"group-all\"> 13</a> <a class=\"colorbox\" href=\"/eeebook/yichen/yi-chen-juan741.gif\" rel=\"group-all\"> 14</a> <a class=\"colorbox\" href=\"/eeebook/yichen/yi-chen-juan742.gif\" rel=\"group-all\"> 15</a> <a class=\"colorbox\" href=\"/eeebook/yichen/yi-chen-juan743.gif\" rel=\"group-all\"> 16</a> <a class=\"colorbox\" href=\"/eeebook/yichen/yi-chen-juan744.gif\" rel=\"group-all\"> 17</a> <a class=\"colorbox\" href=\"/eeebook/yichen/yi-chen-juan745.gif\" rel=\"group-all\"> 18</a> <a class=\"colorbox\" href=\"/eeebook/yichen/yi-chen-juan746.gif\" rel=\"group-all\"> 19</a>",
  "文字輸入：Joanna",
  "<img src=\"/image/yi47b.png\" alt=\"\" width=\"28\" height=\"28\">　<strong>困</strong>　坎下兌上",
  "困，《序卦》：升而不已必困，故受之以困。升者自下而上，自下升上以力進也。不已，必困矣。故升之後受之以困也。困者，憊乏之義。為卦兌上而坎下，水居澤上，則澤中有水也，乃在澤下枯涸无水之象，為困乏之義。又兌以陰在上，坎以陽居下，與上六在二陽之上，而九二陷於二陰之中，皆陰柔揜於陽剛，所以為困也。君子為小人所揜蔽，窮困之時也。",
  "<span style=\"font-size: medium;\"><strong>困，亨，貞，大人吉，无咎。有言不信。</strong></span>",
  "如卦之才，則困而能亨，且得貞正，乃大人處困之道也，故能吉而无咎。大人處困，不唯其道自吉，樂天安命乃不失其吉也。況隨時善處，復有裕乎，有言不信，當困而言，人誰信之。&nbsp;",
  "<span style=\"font-size: medium;\"><strong>彖曰：困，剛揜*也。</strong></span>",
  "卦所以為困，以剛為柔所掩蔽也。陷於下而掩於上，所以困也。陷，亦揜也。剛陽君子而為陰柔小人所掩蔽，君子之道窒之時也。",
  "註*揜：一ㄢˇ遮蔽",
  "<span style=\"font-size: medium;\"><strong>險以說，困而不失其所亨，其唯君子乎。</strong></span>",
  "以卦才言處困之道也。險而上說，為處險而能說，雖在困窮艱險之中，樂天安義，自得其說樂也。時雖困也，處不失義，則其道自亨，困而不失其所亨也。能如是者，其唯君子乎。若時當困而反亨，雖亨乃其道之困也。君子，大人通稱。&nbsp;",
  "<span style=\"font-size: medium;\"><strong>貞大人吉，以剛中也；</strong></span>",
  "困而能貞，大人所以吉也。蓋其以剛中之道也。五與二是也。剛中則遇困，而失其正矣。&nbsp;",
  "<span style=\"font-size: medium;\"><strong>有言不信，尚口乃窮也。</strong></span>",
  "當困而言，人所不信，欲以口免困，乃所以致窮也。以以說處困，故有尚口之戒。&nbsp;",
  "<span style=\"font-size: medium;\"><strong>象曰：澤无水，困。君子以致命遂志。</strong></span>",
  "澤无水，困乏之象也。君子當困窮之時，既盡其防慮之道，而不得免，則命也。當推致其命，以遂其志，知命之當然也，則窮塞禍患，不以動其心，行吾義而已。茍不知命，則恐懼於險難，隕獲於窮戹<span style=\"font-size: xx-small;\">(ㄜˋ艱也)</span>，所守亡矣，安能遂其為善之志乎。&nbsp;",
  "<span style=\"font-size: medium;\"><strong>初六，臀困于株木，入于幽谷，三歲不覿*。</strong></span>",
  "六以陰柔處於至卑，又居坎險之下，在困不能自濟者也，必得在上剛明之人為援助，則可以濟其困矣。初與四為正應，九四以陽而居陰為不正，失剛而不中，又方困於陰揜，是惡能濟人之困，猶株木之下，不能蔭覆於物。株木，无枝葉之木也。四近君之位，在他卦不為无助，以居困而不能庇物，故為株木。臀，所以居也，臀困於株木，謂无所庇，而不得安其居。居安，則非困也。入于幽谷，陰柔之人，非能安其所遇，既不能免於困，則益迷暗妄動，入於深困。幽谷，深暗之所也。方益入於困，无自出之勢，故至於三歲不覿。終困者也。不覿，不遇其所亨也。",
  "註* 覿：ㄉ一ˊ見也&nbsp;",
  "<span style=\"font-size: medium;\"><strong>象曰：入于幽谷，幽不明也。</strong></span>",
  "幽不明也，謂益入昏暗，自陷於深困也，明則不至於陷矣。&nbsp;",
  "<span style=\"font-size: medium;\"><strong>九二，困于酒食，朱紱*方來，利用享祀，征凶，无咎。</strong></span>",
  "酒食，人所欲而所以施惠也。二以剛中之才而處困之時，君子安其所遇，雖窮戹險難，无所動其心，不恤其為困也。所困者，唯困於所欲耳，君子之所欲者，澤天下之民，濟天下之困也。二未得遂其欲，施其惠，故為困於酒食也。大人君子，懷其道而困於下，必得有道之君，求而用之，然後能施其所蘊。二以剛中之德困於下，上有九五剛中之君，道同德合，必來相求，故云朱紱方來。方來，方且來也。朱紱，王者之服，蔽膝也，以行來為義，故以蔽膝言之。利用亨祀，亨祀以至誠通神明也。在困之時，利用至誠如亨祀，然其德既誠，自能感通於上。自昔賢哲困於幽遠而德卒升，聞道卒為用者，惟自守至誠而已。征凶无咎，方困之時，若不至誠安處以俟命，往而求之，則犯難得凶，乃自取也，將誰咎乎。不度時而征，乃不安其所為困所動也。失剛中之德，自取凶悔，何所怨咎。諸卦二五以陰陽相應而吉，惟小畜與困乃戹於陰，故同道相求。小畜，陽為陰所畜；困，陽為陰所揜也。&nbsp;",
  "<span style=\"font-size: medium;\"><strong>象曰：困于酒食，中有慶也。</strong></span>",
  "雖困於所欲，未能施惠於人，然守其剛中之德，必能致亨而有福慶也。雖使時未亨通，守其中德，亦君子之道，亨乃有慶也。&nbsp;",
  "<span style=\"font-size: medium;\"><strong>六三，困于石，據于蒺蔾，入于其宮，不見其妻，凶。</strong></span>",
  "六三以陰柔不中正之質，處險極而用剛，居陽用剛也，不善處困之甚者也。石，堅重難勝之物。蒺藜，刺不可據之物。三以剛險而上進，則二陽在上，力不能勝，堅不可犯，益自困耳，困于石也。以不善之德，居九二剛中之上，其不安猶藉刺，據于蒺藜也。進退既皆益困，欲安其所，益不能矣。宮，其居所安也。妻，所安之主也。知進退之不可，而欲安其居，則失其所安矣。進退與處皆不可，唯死而已，其凶可知。《繫辭》曰：「非所困而困焉，名必辱。非所據而據焉，身必危。既辱且危，死期將至，妻可得見耶？」二陽不可犯也，而犯之，以取困，是非所困而困也。名辱，其事惡也。三在二上，固為據之，然茍能謙柔以下之，則无害矣。乃用剛險以乘之，則不安而取困，如據蒺藜也， 如是死其將至，所安之主可得見乎？",
  "<span style=\"font-size: medium;\"><strong>象曰：據于蒺蔾，乘剛也，入于其宮，不見其妻，不祥也。</strong></span>",
  "據于蒺藜，謂乘九二之剛，不安猶藉刺也。不祥者，不善其徵，失其所安者。不善之效，故云｢不見其妻，不祥也｣。&nbsp;",
  "<span style=\"font-size: medium;\"><strong>九四，來徐徐，困于金車。吝，有終。</strong></span>",
  "唯力不足，故困。亨困之道，必由援助。當困之時，上下相求，理當然也。四與初為正應，然四以不中正處困，其才不足以濟人之困。初比二，二有剛中之才，足以拯困，則宜為初所從矣。金，剛也。車，載物者也。二以剛在下載己，故謂之金車。四欲從初，而阻於二，故其來，遲疑而徐徐，是困于金車也。己之所應，疑其少己而之他，將從之則猶豫不敢遽前，豈不可羞吝乎！有終者，事之所歸者正也，初四正應，終必相從也。寒士之妻，弱國之臣，各安其正而已，茍擇勢而從，則惡之大者，不容於世矣。二與四皆以陽居陰，而二以剛中之才，所以能濟困也。居陰者，尚柔也。得中者，不失剛柔之宜也。&nbsp;",
  "<span style=\"font-size: medium;\"><strong>象曰：來徐徐，志在下也。雖不當位，有與也。</strong></span>",
  "四應於初，而隔於二。志在下求，故徐徐而來。雖居不當位，為未善，然其正應相與，故有終也。&nbsp;",
  "<span style=\"font-size: medium;\"><strong>九五，劓刖，困于赤紱，乃徐有說。利用祭祀。</strong></span>",
  "截鼻曰劓，傷於上也。去足為刖，傷於下也。上下皆揜於陰，為其傷害，劓刖之象也。五君位也，人君之困，由上下无與也。赤紱，臣下之服，取行來之義，故以紱言人君之困，以天下不來也。天下皆來，則非困也。五雖在困，而有剛中之德。下有九二剛中之賢，道同德合，徐必相應而來，共濟天下之困，是始困而徐有喜說也。利用祭祀。祭祀之事，必致其誠敬，而後受福。人君在困時，宜念天下之困，求天下之賢若祭祀，然致其誠敬，則能致天下之賢，濟天下之困矣。五與二同德，而云上下无與，何也？曰：陰陽相應者，自然相應也，如夫婦、骨肉分定也。五與二皆陽爻，以剛中之德同，而相應相求，而後合者也，如君臣朋友義合也。方其始困，安有上下之與，有與則非困，故徐合而後有說也。二云享祀，五云祭祀，大意則宜用至誠，乃受福也。祭與祀享，泛言之則可通。分而言之，祭天神，祀地祇，享人鬼。五君位言祭，二在下言享，各以其所當用也。&nbsp;",
  "<span style=\"font-size: medium;\"><strong>象曰：劓刖，志未得也；乃徐有說，以中直也；利用祭祀，受福也。</strong></span>",
  "始為陰揜，无上下之與，方困未得志之時也。徐而有說，以中直之道，得在下之賢，其濟於困也。不曰中正與二合者，云：直乃宜也。直比正意差，緩盡其誠意，如祭祀。然以求天下之賢，則能亨天下之困，而享受其福慶也。&nbsp;",
  "<span style=\"font-size: medium;\"><strong>上六，困于葛藟*，于臲卼*，曰動悔有悔，征吉。</strong></span>",
  "物極則反，事極則變，困既極矣，理當變矣。葛藟，纏束之物。臲卼，危動之狀。六處困之極，為困所纏束，而居最高危之地，困于葛藟與臲卼也。動悔，動輒有悔，无所不困也。有悔咎，前之失也。曰，自謂也，若能。曰如是動，皆得悔。當變前之所為，有悔也。能悔，則往而得吉也。困極而征， 則出於困矣，故吉。三以陰在下卦之上而凶，上居一卦之上而无凶，何也？曰：三居剛而處險，困而用剛險，故凶。上以柔居說，唯為困極耳。困極則有變，困之道也。困與屯之上皆以无應，居卦終。屯則泣血漣如，困則有悔，征吉；屯險極，而困說體，故也。以說順進，可以離乎困也。",
  "註* 葛藟ㄌㄟˇ：為自生之蔓性植物",
  "註* 臲ㄋ一ㄝˋ卼ㄨˋ：動搖不安貌&nbsp;",
  "<span style=\"font-size: medium;\"><strong>象曰：困于葛藟，未當也；動悔有悔，吉行也。</strong></span>",
  "為困所纏，而不能變，未得其道也。是處之未當也。知動則得悔，遂有悔而去之，可出於困，是其行而吉也。",
  "&nbsp;"
]