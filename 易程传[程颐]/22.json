[
  "<img src=\"/image/arrow3_right.gif\" width=\"21\" height=\"9\">　 <a class=\"colorbox\" href=\"/eeebook/yichen/yi-chen-juan336.gif\" rel=\"group-all\">閱讀古書</a>, <a class=\"colorbox\" href=\"/eeebook/yichen/yi-chen-juan337.gif\" rel=\"group-all\"> 2</a>, <a class=\"colorbox\" href=\"/eeebook/yichen/yi-chen-juan338.gif\" rel=\"group-all\"> 3</a>, <a class=\"colorbox\" href=\"/eeebook/yichen/yi-chen-juan339.gif\" rel=\"group-all\"> 4</a>, <a class=\"colorbox\" href=\"/eeebook/yichen/yi-chen-juan340.gif\" rel=\"group-all\"> 5</a>, <a class=\"colorbox\" href=\"/eeebook/yichen/yi-chen-juan341.gif\" rel=\"group-all\"> 6</a>, <a class=\"colorbox\" href=\"/eeebook/yichen/yi-chen-juan342.gif\" rel=\"group-all\"> 7</a>, <a class=\"colorbox\" href=\"/eeebook/yichen/yi-chen-juan343.gif\" rel=\"group-all\"> 8</a>, <a class=\"colorbox\" href=\"/eeebook/yichen/yi-chen-juan344.gif\" rel=\"group-all\"> 9</a> ,&nbsp;<a class=\"colorbox\" href=\"/eeebook/yichen/yi-chen-juan345.gif\" rel=\"group-all\"> 10</a> ,&nbsp;<a class=\"colorbox\" href=\"/eeebook/yichen/yi-chen-juan346.gif\" rel=\"group-all\"> 11</a> ,&nbsp;<a class=\"colorbox\" href=\"/eeebook/yichen/yi-chen-juan347.gif\" rel=\"group-all\"> 12</a> ,&nbsp;<a class=\"colorbox\" href=\"/eeebook/yichen/yi-chen-juan348.gif\" rel=\"group-all\"> 13</a> ,&nbsp;<a class=\"colorbox\" href=\"/eeebook/yichen/yi-chen-juan349.gif\" rel=\"group-all\"> 14</a> ,&nbsp;<a class=\"colorbox\" href=\"/eeebook/yichen/yi-chen-juan350.gif\" rel=\"group-all\"> 15</a> ,&nbsp;<a class=\"colorbox\" href=\"/eeebook/yichen/yi-chen-juan351.gif\" rel=\"group-all\"> 16</a> ,&nbsp;<a class=\"colorbox\" href=\"/eeebook/yichen/yi-chen-juan352.gif\" rel=\"group-all\"> 17</a> ,&nbsp;<a class=\"colorbox\" href=\"/eeebook/yichen/yi-chen-juan353.gif\" rel=\"group-all\"> 18</a>",
  "文字輸入：Joanna",
  "<img src=\"/image/yi22b.png\" alt=\"\">　<strong>賁卦</strong>　離下艮上<span></span>",
  "",
  "",
  "賁，《序卦》：嗑者，合也。物不可以茍合而已，故受之以賁。賁者，飾也。物之合則必有文，文乃飾也。如人之合聚則有威儀，上下物之合聚則有次序，行列合則必有文也，賁所以次噬嗑也。為卦山下有火。山者，草木百物之所聚也。下有火，則照見其上，草木品彙皆被其光彩，有賁飾之象，故為賁也。",
  "&nbsp;",
  "",
  "<span style=\"font-size: medium;\"><strong>賁，亨，小利有攸往。</strong></span><span></span>",
  "",
  "",
  "物有飾而後能亨，故曰无本不立，无文不行，有實而加飾，則可以亨矣。文飾之道，可增其光彩，故能小利於進也。",
  "&nbsp;",
  "",
  "<span style=\"font-size: medium;\"><strong>彖曰：賁亨。柔來而文剛，故亨。分剛上而文柔，故小利有攸往，天文也；文明以止，人文也。</strong></span><span></span>",
  "",
  "",
  "卦為賁飾之象，以上下二體剛柔交相為文飾也。下體本乾，柔來文其中而為離；上體本坤，剛往文其上而為艮，乃為山下有火，止於文明而成賁也。天下之事无飾不行，故賁則能亨也。柔來而文剛，故亨。柔來文於剛，而成文明之象，文明所以為賁也。賁之道能致亨，實由飾而能亨也。分剛上而文柔，故小利有攸往。分乾之中爻，往文於艮之上也。事由飾而加盛，由飾而能行，故小利有攸往。夫往而能利者，以有本也，賁飾之道，非能增其實也，但加之文彩耳，事由文而顯盛，故為小利有攸往。亨者，亨通也。往者，加進也。二卦之變，共成賁義，而彖分言上下，各主一事者，蓋離明足以致亨，文柔又能小進也，天文也。文明以止，人文也。此承上文，言陰陽剛柔相文者，天之文也。止於文明者，人之文也。止，謂處於文明也。質必有文，自然之理，理必有對待，生生之本也。有上則有下，有此則有彼，有質則有文，一不獨立，二則為文，非知道者孰能識之，天文之理也，人文人之道也。",
  "&nbsp;",
  "",
  "<span style=\"font-size: medium;\"><strong>觀乎天文，以察時變，</strong></span><span></span>",
  "",
  "",
  "天文謂日月星辰之錯列，寒暑陰陽之代變，觀其運行以察四時之遷改也。",
  "&nbsp;",
  "",
  "<span style=\"font-size: medium;\"><strong>觀乎人文，以化成天下。</strong></span><span></span>",
  "",
  "",
  "人文，人理之倫序。觀人文以教化天下，天下成其禮俗，乃聖人用賁之道也。賁之象，取山下有火，又取卦變柔來文剛，剛上文柔。凡卦有以二體之義，及二象而成者，如屯取動乎險中，與雲雷；訟取上剛下險，與天水違行是也。有取一爻者，成卦之由也：柔得位而上下應之曰小畜；柔得尊位，大中而上下應之曰大有是也。有取二體又取消長之義者：雷在地中復，山附于地剝是也。有取二象兼取二爻交變為義者：風雷益，兼取損上益下；山下有澤損，兼取損下益上是也。有既以二象成卦，復取爻之義者：夬之剛決柔，姤之柔遇剛是也。有以用成卦者：巽乎水而上水，井；木上有火，鼎，是也。鼎又以卦形為象。有以形為象者：山下有雷頤、頤中有物曰噬嗑是也。此成卦之義也。如剛上柔下，損上益下，謂剛居上，柔在下，損於上，益於下。據成卦而言，非謂就卦中升降也。如：訟、无妄云「剛來」，豈自上體而來也。凡以柔居五者，皆云柔進而上行，柔居下者也，乃居尊位，是進而上也，非謂自下體而上也。卦之變皆自乾坤，先儒不達，故謂賁本是泰卦，豈有乾坤重而為泰，又由泰而變之理。下離本乾，中爻變而成離，上艮本坤，上爻變而成艮。離在內，故云柔來。艮在上，故云剛上，非自下體而上也。乾坤變而為六子<span>*</span>，八卦重而為六十四卦，皆由乾坤之變也。",
  "<span style=\"font-size: x-small;\">*六子：八卦於人倫的意喻上，以乾坤為父母，長男震、中男坎、少男艮，以及長女巽、中女離、少女兌，等六卦從乾坤所生出，稱為六子。</span>",
  "<span></span>",
  "&nbsp;",
  "",
  "<span style=\"font-size: medium;\"><strong>象曰：山下有火，賁。君子以明庶政，无敢折獄。</strong></span><span></span>",
  "",
  "",
  "山者，草木百物之所聚生也。火在其下而上照，庶類皆披其光明，為賁飾之象也。君子觀山下有火明照之象，以修明其庶政，成文明之治，而无果敢於折獄也。折獄者，人君之所致慎也，豈可恃其明，而輕自用乎，乃聖人用心也，為戒深矣。象之所取，唯以山下有火，明照庶物以用明為戒，而賁亦自有无敢折獄之義。折獄者，專用情實，有文飾則沒其情矣，故无敢用文以折獄也。",
  "<span></span>",
  "&nbsp;",
  "",
  "<span style=\"font-size: medium;\"><strong>初九，賁其趾，舍車而徒。</strong></span><span></span>",
  "",
  "",
  "初九以剛陽居明體而處下，君子有剛明之德，而在下者也，君子在无位之地，无所施於天下，惟自賁飾其所行而已。趾，取在下而所以行也。君子修飾之道，正其所行，守節處義，其行不茍，義或不當，則舍車輿而寧徒行。眾人之所羞，而君子以為賁也。舍車而徒之義，兼於比應取之。初，比二而應四，應四正也，與二非正也。九之剛明守義，不近與於二，而遠應于四，舍易而從難，如舍車而徒行也。守節義君子之賁也。是故君子所賁，世俗所羞；世俗所貴，君子所賤。以車徒為言者，因趾與行為義也。",
  "<span></span>",
  "&nbsp;",
  "",
  "<span style=\"font-size: medium;\"><strong>象曰：舍車而徒，義弗乘也。</strong></span><span></span>",
  "",
  "",
  "舍車而徒行者，於義不可以乘也。初應四正也，從二非正也。近舍二之易，而從四之難，舍車而徒行也，君子之賁，守其義而已。",
  "<span></span>",
  "&nbsp;",
  "",
  "<span style=\"font-size: medium;\"><strong>六二，賁其須。</strong></span><span></span>",
  "",
  "",
  "卦之為賁，雖由兩爻之變，而文明之義為重，二，實賁之主也，故主言賁之道，飾於物者，不能大變其質也。因其質而加飾耳，故取須義。須隨頤而動者也。動止唯繫於所附，猶善惡不由于賁也。二之文明，惟為賁飾，善惡則繫其質也。",
  "<span></span>",
  "&nbsp;",
  "",
  "<span style=\"font-size: medium;\"><strong>象曰：賁其須，與上興也。</strong></span><span></span>",
  "",
  "",
  "以須為象者，謂其與上同興也。隨上而動，動止惟繫所附也，猶加飾于物，因其質而賁之，善惡在其質也。",
  "<span></span>",
  "&nbsp;",
  "",
  "<span style=\"font-size: medium;\"><strong>九三，賁如濡如，永貞吉。</strong></span><span></span>",
  "",
  "",
  "三處文明之極，與二四二陰之間，處相賁，賁之盛者也，故云賁如。如，辭助也。賁飾之盛，光彩潤澤，故云濡如。光彩之盛則有潤澤，《詩》云：塵鹿濯濯。永貞吉，三與二四非正應，相比而成相賁，故戒以常永貞正。賁者，飾也。賁飾之事，難乎常也，故永貞則吉。三與四相賁，又下比於二，二柔文一剛，上下交賁，為賁之盛也。",
  "<span></span>",
  "&nbsp;",
  "",
  "<span style=\"font-size: medium;\"><strong>象曰：永貞之吉，終莫之陵也。</strong></span><span></span>",
  "",
  "",
  "飾而不常且非正人所陵侮也，故戒能永正則吉也。其賁既常而正，誰能陵之乎。",
  "<span></span>",
  "&nbsp;",
  "",
  "<span style=\"font-size: medium;\"><strong>六四，賁如皤如，白馬翰如，匪寇婚媾。</strong></span><span></span>",
  "",
  "",
  "四與初為正應，相賁者也，當賁如而為三所隔，故不獲相賁，而皤如。皤，白也，未獲賁也。馬在下而動者也。獲相賁，故云白馬。其從正應之志如飛，故云翰如。匪，為九三之寇讎所隔，則婚媾遂其相親矣。已之所乘，與動於下者，馬之象也。初四正應，終必獲親第，始為其間隔耳。",
  "<span></span>",
  "&nbsp;",
  "",
  "<span style=\"font-size: medium;\"><strong>象曰：六四當位，疑也；匪寇婚媾，終无尤也。</strong></span><span></span>",
  "",
  "",
  "四與初相遠，而三介於其間，是所當之位，為可疑也。雖為三寇讎所隔，未得親於婚媾，然其正應理直義勝，終必得合，故云終无尤也。尤，怨也。終得相賁，故无怨尤也。",
  "<span></span>",
  "&nbsp;",
  "",
  "<span style=\"font-size: medium;\"><strong>六五，賁于丘園，束帛戔戔。吝，終吉。</strong></span><span></span>",
  "",
  "",
  "六五以陰柔之質，密比于上九剛陽之賢。陰比于陽，復无所繫應從之者也，受賁於上九也。自古設險守國，故城壘多依丘坂。丘，謂在外而近且高者。園圃之地，最近城邑，亦在外而近者。丘園，謂在外而近者，指上九也。六五雖居君位，而陰柔之才不足自守，與上之剛陽相比，而志從焉，獲賁於外比之賢，賁于丘園也。若能受賁於上九，受其裁制，如求帛而戔戔，則雖其柔弱不能自為，為可吝少。然能從於人，成賁之功，終獲其吉也。戔戔，剪裁分裂之狀，帛未用則束之，故謂之束帛。及其制為衣服，必需剪裁分裂，戔戔然。束帛，喻六五本質。戔戔，謂受人剪裁而成用也。其資於人，與蒙同。而蒙不言吝者，蓋童蒙而賴於人，乃其宜也。非童幼而資賁於人，為可吝耳。然享其功，終為吉也。",
  "<span></span>",
  "&nbsp;",
  "",
  "<span style=\"font-size: medium;\"><strong>象曰：六五之吉，有喜也。</strong></span><span></span>",
  "",
  "",
  "能從人以成賁之功，享其吉美，是有喜也。",
  "<span></span>",
  "&nbsp;",
  "",
  "<span style=\"font-size: medium;\"><strong>上九，白賁，无咎。</strong></span><span></span>",
  "",
  "",
  "上九賁之極也。賁飾之極，則失於華偽，惟能質白其賁，則无過失之咎。白，素也。尚質素則不失其本真，所謂尚質素者，非无飾也，不使華沒實耳。",
  "<span></span>",
  "&nbsp;",
  "",
  "<span style=\"font-size: medium;\"><strong>象曰：白賁无咎，上得志也。</strong></span><span></span>",
  "",
  "",
  "白賁无咎，以其在上而得志也。上九為得志者，在上而文柔，成賁之功，六五之君又受其賁，故雖居无位之地，而實尸賁之功，為得志也，與他卦居極者異矣。既在上得志，處賁之極，將有華偽失實之咎，故戒以質素，則无咎。飾不可過也。",
  "<span></span>",
  "&nbsp;",
  ""
]