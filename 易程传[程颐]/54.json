[
  "<img src=\"/image/arrow3_right.gif\" width=\"21\" height=\"9\" style=\"border-style: initial; border-color: initial;\">　<a class=\"colorbox\" href=\"/eeebook/yichen/yi-chen-juan839.gif\" rel=\"group-all\">閱讀古書</a> <a class=\"colorbox\" href=\"/eeebook/yichen/yi-chen-juan840.gif\" rel=\"group-all\"> 2</a> <a class=\"colorbox\" href=\"/eeebook/yichen/yi-chen-juan841.gif\" rel=\"group-all\"> 3</a> <a class=\"colorbox\" href=\"/eeebook/yichen/yi-chen-juan842.gif\" rel=\"group-all\"> 4</a> <a class=\"colorbox\" href=\"/eeebook/yichen/yi-chen-juan843.gif\" rel=\"group-all\"> 5</a> <a class=\"colorbox\" href=\"/eeebook/yichen/yi-chen-juan844.gif\" rel=\"group-all\"> 6</a> <a class=\"colorbox\" href=\"/eeebook/yichen/yi-chen-juan845.gif\" rel=\"group-all\"> 7</a> <a class=\"colorbox\" href=\"/eeebook/yichen/yi-chen-juan846.gif\" rel=\"group-all\"> 8</a> <a class=\"colorbox\" href=\"/eeebook/yichen/yi-chen-juan847.gif\" rel=\"group-all\"> 9</a> <a class=\"colorbox\" href=\"/eeebook/yichen/yi-chen-juan848.gif\" rel=\"group-all\"> 10</a> <a class=\"colorbox\" href=\"/eeebook/yichen/yi-chen-juan849.gif\" rel=\"group-all\"> 11</a> <a class=\"colorbox\" href=\"/eeebook/yichen/yi-chen-juan850.gif\" rel=\"group-all\"> 12</a> <a class=\"colorbox\" href=\"/eeebook/yichen/yi-chen-juan851.gif\" rel=\"group-all\"> 13</a> <a class=\"colorbox\" href=\"/eeebook/yichen/yi-chen-juan852.gif\" rel=\"group-all\"> 14</a> <a class=\"colorbox\" href=\"/eeebook/yichen/yi-chen-juan853.gif\" rel=\"group-all\"> 15</a> <a class=\"colorbox\" href=\"/eeebook/yichen/yi-chen-juan854.gif\" rel=\"group-all\"> 16</a> <a class=\"colorbox\" href=\"/eeebook/yichen/yi-chen-juan855.gif\" rel=\"group-all\"> 17</a>",
  "文字輸入：Joanna",
  "<img src=\"/image/yi54b.png\" alt=\"\" style=\"border-style: initial; border-color: initial;\">　兌下震上",
  "歸妹，《序卦》：｢漸者，進也。進必有所歸，故受之以歸妹。｣進則必有所至，故漸有歸義。 歸妹所以繼漸也，歸妹者，女之歸也。 妹少女之稱。為卦，震上兌下，以少女從長男也。 男動而女說，又以說而動，皆男說女，女從男之義。 卦有男女配合之義者四：咸、恒、漸、歸妹也。 咸，男女之相感也。 男下女，二氣感應，止而說，男女之情相感之象。恒，常也。 男上女下，巽順而動，陰陽皆相應，是男女居室，夫婦唱隨之常道。漸，女歸之，得其正也。男下女，而各得正位。止靜而巽順，其進有漸，男女配合，得其道也。歸妹，女之嫁歸也。男上女下，女從男也。而有說少之義，以說而動。動以說，則不得其正矣，故位皆不當。初與上雖當陰陽之位，而陽在下，陰在上，亦不當位也，與漸正相對。咸恒夫婦之道，漸，歸妹，女歸之義，咸與歸妹，男女之情也。咸止而說，歸妹動於說，皆以說也。恒與漸，夫婦之義也。恒巽而動，漸止而巽，皆以巽順也。男女之道，夫婦之義，備於是矣。歸妹為卦，澤上有雷，雷震而澤動，從之象也。物之隨動，莫如水。男動於上，而女從之，嫁歸從男之象。震，長男；兌，少女。少女從長男，以說而動，動而相說也。人之所說者，少女，故云妹。為女歸之象。又有長男說少女之義，故為歸妹也。",
  "<span style=\"font-size: medium;\"><strong>歸妹，征凶，无攸利。</strong></span>",
  "以說而動，動而不當，故凶。不當位，不當也。征凶，動則凶也。如卦之義，不獨女歸，无所往而利也。",
  "<span style=\"font-size: medium;\"><strong>《彖》曰：歸妹，天地之大義也。</strong></span>",
  "一陰一陽之謂道，陰陽交感，男女配合，天地之常理也。歸妹，女歸於男也。故云天地之大義也。男在女上，陰從陽動，故為女歸之象。",
  "<span style=\"font-size: medium;\"><strong>天地不交而萬物不興，歸妹，人之終始也。</strong></span>",
  "天地不交，則萬物何從而生。女之歸男，乃生生相續之道。男女交，而後有生息，有生息而後其終不窮。前者有終，而後者有始，相續不窮，是人之終始也。",
  "<span style=\"font-size: medium;\"><strong>說*以動，所歸妹也。</strong></span>",
  "<span style=\"font-size: medium;\"><strong>征凶，位不當也。</strong></span>",
  "以二體釋歸妹之義。男女相感，說而動者，少女之事，故以說而動，所歸者妹也，所以征則凶者，以諸爻皆不當位也。 所處皆不正，何動而不凶。 大率以說而動，安有不失正者。",
  "註*說：音｢月｣，同悅。",
  "<span style=\"font-size: medium;\"><strong>无攸利，柔乘剛也。</strong></span>",
  "不唯位不當也，又有乘剛之過，三五皆乘剛。 男女有尊卑之序，夫婦有唱隨之禮，此常理也。如恒是也。茍不由常正之道，徇情肆欲，惟說是動，則夫婦瀆亂，男牽欲而失其剛，婦狃*説而忘其順，如歸妹之乘剛是也，所以凶。无所往而利也。夫陰陽之配合，男女之交媾，理之常也。然從欲而流放，不由義理，則淫邪无所不至，傷身敗德，豈人理哉。歸妹之所以凶也。",
  "註*狃：ㄋㄧㄡˇ，貪求",
  "<span style=\"font-size: medium;\"><strong>《象》曰：澤上有雷，歸妹。君子以永終知敝。</strong></span>",
  "雷震於上，澤隨而動。陽動於上，陰說而從女，從男之象也，故為歸妹。君子觀男女配合，生息相續之象，而以永其終，知有敝也。永終，謂生息嗣續，永久其傳也。知敝，謂知物有敝壞，而為相繼之道也。女歸，則有生息，故有永終之義，又夫婦之道，當常永有終，必知其有敝壞之理，而戒慎之敝壞，謂離隙。歸妹，說以動者也，異乎恒之巽而動，漸之止而巽也。少女之說，情之感動，動則失正，非夫婦正而可長之道。久必敝壞，知其必敝，則當思永其終也，天下之反目者，皆不能永終者也。不獨夫婦之道，天下之事，莫不有終、有敝，莫不有可繼、可久之道。觀歸妹，則當思永終之戒也。",
  "<span style=\"font-size: medium;\"><strong>初九，歸妹以娣*，跛能履，征吉。</strong></span>",
  "女之歸，居下而无正應，娣之象也。剛陽在婦人，為賢貞之德，而處卑順，娣之賢正者也。處說居下，為順義。娣之卑下，雖賢，何所能為，不過自善其身，以承助其君而已。如跛之能履，言不能及遠也。然在其分，為善故，以是而行則吉也。",
  "註* 娣: 音ㄉㄧˋ，古代諸侯的女兒出嫁，從嫁共事一夫的妹妹和侄女。",
  "<strong>《象》曰：歸妹以娣，以恒也。跛能履，吉相承也。</strong>",
  "歸妹之義，以說而動，非夫婦能常之道。九乃剛陽有賢貞之德，雖娣之微，乃能以常者也。雖在下，不能有所為，如跛者之能履。然征而吉者，以其能相承助也，能助其君，娣之吉也。",
  "<span style=\"font-size: medium;\"><strong>九二，眇*能視，利幽人之貞。</strong></span>",
  "九二陽剛而得中，女之賢正者也。上有正應，而反陰柔之質，動於說者也，乃女賢能而配不良故。 二雖賢，不能自遂以成其內助之功，適可以善其身，而小施之。 如眇者之能視而已，言不能及遠也。男女之際，當以正禮。 五雖不正，二自守其幽靜，貞正乃所利也。 二有剛正之德，幽靜之人也。二之才，如是而言。 利貞者，利言宜於如是之貞，非不足而為之戒也。",
  "註* 眇:音ㄇㄧㄠˇ眼睛失明,或一目失明",
  "<span style=\"font-size: medium;\"><strong>《象》曰：利幽人之貞，未變常也。</strong></span>",
  "守其幽貞，未失夫婦常正之道也。 世人以媟*狎為常故，以貞靜為變常，不知乃常久之道也。",
  "註*：媟ㄒㄧㄝˋ，過於親昵而不莊重。",
  "<span style=\"font-size: medium;\"><strong>六三，歸妹以須，反歸以娣。</strong></span>",
  "三居下之上，本非賤者，以失德而无正應，故為欲有歸而未得其歸。須，待也。待者未有所適也。六居三不當位，德不正也。柔而尚剛，行不順也。為說之主，以說求歸，動非禮也。上无應无受之者也，无所適，故須也。女子之處如是，人誰取之，不可以為人配矣，當反歸而求為娣媵則可也。以不正而失其所也。",
  "<span style=\"font-size: medium;\"><strong>《象》曰：歸妹以須，未當也。</strong></span>",
  "未當者，其處其德，其求歸之道皆不當，故无取之者，所以須也。",
  "<span style=\"font-size: medium;\"><strong>九四，歸妹愆期，遲歸有時。</strong></span>",
  "九以陽居四，四上體地之高也。陽剛在女子為正德賢明者也。无正應，未得其歸也。過時未歸，故云愆期。女子居貴高之地，有賢明之資，人情所願娶，故其愆期乃為有時，蓋自有待，非不售也。待得佳配，而後行也。九居四，雖不當位而處柔。乃婦人之道，以无應故，為愆期之義。而聖人推理，以女賢而愆期，蓋有待也。",
  "<span style=\"font-size: medium;\"><strong>《象》曰：愆期之志，有待而行也。</strong></span>",
  "所以愆期者，由己而不由彼。賢女人所願娶，所以愆期。乃其志欲，有所待，待得佳配，而後行也。",
  "<span style=\"font-size: medium;\"><strong>六五，帝乙歸妹，其君之袂*不如其娣之</strong><strong>袂</strong><strong>良。月幾望，吉。</strong></span>",
  "六五居尊位，妹之貴高者也。下應於二，為下嫁之象、王姬下嫁，自古而然，至帝乙而後正。 婚姻之禮，明男女之分，雖至貴之女，不得失柔巽之道。有貴驕之志，故易中陰尊而謙降者，則曰帝乙。歸妹泰六五是也。貴女之歸，唯謙降以從禮，乃尊高之德也。 不事容飾，以說於人也。娣 媵**者，以容飾為事者也。衣袂，所以為容飾也。六五尊貴之女，尚禮而不尚飾，故不衭，不及其娣之袂良也。良，美好也。月望，陰之盈也。 盈則敵陽矣。幾望，未至於盈也。五之貴高，常不至於盈極，則不亢其夫，乃為吉也。女之處尊貴之道也。",
  "註* 袂: 音ㄇㄟˋ袖也",
  "**&nbsp;媵，ㄧㄥˋ，姬妾婢女",
  "<span style=\"font-size: medium;\"><strong>《象》曰：帝乙歸妹，不如其娣之袂良也。其位在中，以貴行也。</strong></span>",
  "以帝乙歸妹之道，言其袂不如其娣之袂良：尚禮而不尚飾也。 五以柔中，在尊高之位，以尊貴而行中道也。 柔順降屈，尚禮而不尚飾，乃中道也。",
  "<span style=\"font-size: medium;\"><strong>上六，女承筐无實，士刲*羊无血，无攸利。</strong></span>",
  "上六，女歸之終而无應，女歸之无終者也。婦者，所以承先祖，奉祭祀，不能奉祭祀則不可以為婦矣。 筐篚*之實，婦職所供也。古者房中之爼葅歜*之類，后夫人職之。諸侯之祭，親割牲，卿大夫皆然。割取血以祭。禮云：血祭，盛氣也。女當承事，筐篚而无實。无實則无以祭，謂不能奉祭祀也。夫婦共承宗廟，婦不能奉祭祀，乃夫不能承祭祀也，故刲羊而无血，亦无以祭也，謂不可以承祭祀也。婦不能奉祭祀，則當離絕矣。是夫婦之无終者也。何所往而利哉。",
  "<span style=\"font-size: x-small;\">* 刲: 音ㄎㄨㄟ宰殺</span>",
  "<span style=\"font-size: x-small;\">*篚：ㄈㄟˇ，盛物的圓形竹器</span>",
  "<span style=\"font-size: x-small;\">*爼音ㄗㄨˇ；葅ㄗㄨ；歜ㄔㄨˋ</span>",
  "<span style=\"font-size: medium;\"><strong>《象》曰：上六无實，承虛筐也</strong></span>",
  "筐无實，是空筐也。空筐可以祭乎？言不可以奉祭祀也。女不可以承祭祀，則離絕而已。是女歸之无終者也。",
  "&nbsp;"
]