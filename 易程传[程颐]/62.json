[
  "<img src=\"/image/arrow3_right.gif\" width=\"21\" height=\"9\" style=\"border-style: initial; border-color: initial;\">　<a class=\"colorbox\" href=\"/eeebook/yichen/yi-chen-juan943.gif\" rel=\"group-all\">閱讀古書</a> <a class=\"colorbox\" href=\"/eeebook/yichen/yi-chen-juan944.gif\" rel=\"group-all\"> 2</a> <a class=\"colorbox\" href=\"/eeebook/yichen/yi-chen-juan945.gif\" rel=\"group-all\"> 3</a> <a class=\"colorbox\" href=\"/eeebook/yichen/yi-chen-juan946.gif\" rel=\"group-all\"> 4</a> <a class=\"colorbox\" href=\"/eeebook/yichen/yi-chen-juan947.gif\" rel=\"group-all\"> 5</a> <a class=\"colorbox\" href=\"/eeebook/yichen/yi-chen-juan948.gif\" rel=\"group-all\"> 6</a> <a class=\"colorbox\" href=\"/eeebook/yichen/yi-chen-juan949.gif\" rel=\"group-all\"> 7</a> <a class=\"colorbox\" href=\"/eeebook/yichen/yi-chen-juan950.gif\" rel=\"group-all\"> 8</a> <a class=\"colorbox\" href=\"/eeebook/yichen/yi-chen-juan951.gif\" rel=\"group-all\"> 9</a> <a class=\"colorbox\" href=\"/eeebook/yichen/yi-chen-juan952.gif\" rel=\"group-all\"> 10</a> <a class=\"colorbox\" href=\"/eeebook/yichen/yi-chen-juan953.gif\" rel=\"group-all\"> 11</a> <a class=\"colorbox\" href=\"/eeebook/yichen/yi-chen-juan954.gif\" rel=\"group-all\"> 12</a> <a class=\"colorbox\" href=\"/eeebook/yichen/yi-chen-juan955.gif\" rel=\"group-all\"> 13</a> <a class=\"colorbox\" href=\"/eeebook/yichen/yi-chen-juan956.gif\" rel=\"group-all\"> 14</a> <a class=\"colorbox\" href=\"/eeebook/yichen/yi-chen-juan957.gif\" rel=\"group-all\"> 15</a>",
  "文字輸入：Joanna",
  "<img src=\"/image/yi62b.png\" alt=\"\">　<strong> 小過</strong>&nbsp;　艮下震上",
  "小過，《序卦》: 有其信者必行之，故受之以小過。 人之所信則必行，行則過也，小過所以繼中孚也。 為卦山上有雷，雷震於高，其聲過常，故為小過。又陰居尊位，陽失位而不中，小者過其常也， 蓋為小者過，又為小事過，又為過之小。",
  "<strong><span style=\"font-size: medium;\">小過，亨，利貞。</span></strong>",
  "過者，過其常也， 若矯往而過正，過所以就正也。 事有時而當，然有待過而後能亨者，故小過自有亨義。利貞者， 過之道利於貞也。 不失時宜謂之正。",
  "<span style=\"font-size: medium;\"><strong>可小事，不可大事。飛鳥遺之音，不宜上，宜下。大吉。</strong></span>",
  "過所以求就中也， 所過者小事也。 事之大者，豈可過也。 於大過論之詳矣。 飛鳥遺之音，謂過之不遠也。 不宜上，宜下，謂宜順也。 順則大吉。 過以就之，蓋順理也。 過而順理，其吉必大。",
  "<span style=\"font-size: medium;\"><strong>彖曰：小過，小者過而亨也。&nbsp;</strong></span>",
  "陽大陰小，陰得位，剛失位而不中，是小者過也，故為小事過， 過之小。小者與小事，有時而當過，過之亦小，故為小過。 事固有待過而後能亨者，過之所以能亨也。",
  "<span style=\"font-size: medium;\"><strong>過以利貞，與時行也。</strong></span>",
  "過而利於貞，謂與時行也。 時當過，而過乃非過也，時之宜也，乃所謂正也。",
  "<span style=\"font-size: medium;\"><strong>柔得中，是以小事吉也；剛失位而不中，是以不可大事也。有飛鳥之象焉，&nbsp;</strong></span>",
  "小過之道，於小事有過則吉者。 而彖以卦才言吉義。 柔得中，二五居中也。 陰柔得位，能致小事吉耳，不能濟大事也。 剛失位而不中，是以不可大事，大事非剛之才不能濟。 三不中，四失位，是以不可大事。 小過之時，自不可大事，而卦才又不堪大事，與時合也。 有飛鳥之象焉，此一句不類彖體，蓋解者之辭，誤入彖中。中剛外柔，飛鳥之象。卦有此象，故就飛鳥為義。",
  "<span style=\"font-size: medium;\"><strong>飛鳥遺之音，不宜上，宜下，大吉，上逆而下順也。</strong></span>",
  "事有時而當過，所以從宜，然豈可甚過也，如過恭，過哀，過儉，大過則不可，所以在小過也，所過當如飛鳥之遺音。 鳥飛迅疾，聲出而身已過，然豈能相遠也，事之當過者，亦如是。 身不能甚遠於聲，事不可遠過其常，在得宜耳。 不宜上，宜下，更就鳥音，取宜順之義。過之道，當如飛鳥之遺音，夫聲逆而上則難，順而下則易，故在高則大山上有雷，所以為過也。 過之道，順行則吉， 如飛鳥之遺音，宜順也。 所以過者，為順乎宜也。 能順乎宜，所以大吉。",
  "<span style=\"font-size: medium;\"><strong>象曰：山上有雷，小過。君子以行過乎恭，喪過乎哀，用過乎儉。</strong></span>",
  "雷震於山上，其聲過常，故為小過。 天下之事，有時當過，而不可過甚，故為小過。 君子觀小過之象，事之宜過者，則勉之：行過乎恭，喪過乎哀，用過乎儉是也。當過而過，乃其宜也。 不當過而過，則過矣。&nbsp;",
  "<span style=\"font-size: medium;\"><strong>初六，飛鳥以凶。</strong></span>",
  "初六，陰柔在下，小人之象。又上應於四，四復動體，小人躁易，而上有應助，於所當過必至過甚，況不當過而過乎。 其過如飛鳥之迅疾，所以凶也。 躁疾如是，所以過之速且遠，救止莫及也。",
  "<span style=\"font-size: medium;\"><strong>象曰：飛鳥以凶，不可如何也。</strong></span>",
  "其過之疾，如飛鳥之迅，豈容救止也，凶其宜矣，不可如何无所用其力也。",
  "<span style=\"font-size: medium;\"><strong>六二，過其祖，遇其妣*。不及其君，遇其臣，无咎。</strong></span>",
  "陽之在上者，父之象。 尊於父者，祖之象。 四在三上，故為祖。 二與五，居相應之地，同有柔中之德。 志不從於三四，故過四而遇五，是過其祖也。五陰而尊，祖妣之象，與二同德，相應在他卦，則陰陽相求，過之時，必過其常，故異也。无所不過，故二從五， 亦戒其過。不及其君遇其臣，謂上進，而不陵及於君，適當臣道，則无咎也。 遇，當也。過臣之分，則其咎可知。",
  "註* 妣: ㄅ一ˇ原指母親，後稱已經死去的母親",
  "<span style=\"font-size: medium;\"><strong>象曰：不及其君，臣不可過也。</strong></span>",
  "過之時，事无不過其常，故於上進， 則戒及其君臣，不可過臣之分也。",
  "<span style=\"font-size: medium;\"><strong>九三，弗過防之，從或戕*之，凶。</strong></span>",
  "小過，陰過陽失位之時。 三獨居正，然在下无所能為，而為陰所忌惡，故有當過者，在過防於小人， 若弗過防之，則或從而戕害之矣，如是則凶也。三於陰過之時，以陽居剛，過於剛也。 既戒之過防，則過剛亦在所戒矣。防小人之道，正已為先。 三不失正，故无必凶之義，能過防則免矣。三居下之上，居上為下，皆如是也。",
  "註* 戕: ㄑ一ㄤˊ殺害，傷害",
  "<span style=\"font-size: medium;\"><strong>象曰：從或戕之，凶如何也。</strong></span>",
  "陰過之時，必害於陽。小人道盛，必害君子，當過為之防。 防之不至，則為其所戕矣。 故曰，凶。 如何也，言其甚也。",
  "<span style=\"font-size: medium;\"><strong>九四，无咎，弗過遇之，往厲必戒，勿用永貞。</strong></span>",
  "四當小過之時。 以剛處柔，剛不過也，是以无咎。 既弗過，則合其宜矣，故云遇之，謂得其道也。 若往則有危，必當戒懼也。 往，去柔而以剛進也。勿用永貞，陽性堅剛，故戒以隨宜，不可固守也。方陰過之時，陽剛失位，則君子當隨時順處，不可固守其常也。四居高位，而无上下之交，雖比五應初，方陰過之時，彼豈肯從陽也，故往則有厲。",
  "<strong><span style=\"font-size: medium;\">象曰：弗過遇之，位不當也；往厲必戒，終不可長也。</span></strong>",
  "位不當，謂處柔。九四當過之時，不剛過而反居柔，乃得其宜，故曰遇之。遇其宜也。以九居四，位不當也。居柔，乃遇其宜也。當陰過之時，陽退縮自保足矣，終豈能長而盛也，故往則有危，必當戒也。 長，上聲，作平聲則大失易意。以夬與剝觀之可見，與夬之象文同而音異也。",
  "<strong><span style=\"font-size: medium;\">六五，密雲不雨，自我西郊，公弋*取彼在穴。</span></strong>",
  "五以陰柔居尊位，雖欲過為，豈能成功。如密雲而不能成雨，所以不能成雨，自西郊故也。陰不能成雨，小畜卦中已解。公弋取彼在穴：弋，射取之也，射止是射，弋有取義。穴，山中之空，中虛乃空也，在穴指六二也。五與二本非相應，乃弋而取之。五當位，故云公，謂公，上也。同類相取，雖得之，兩陰豈能濟大事乎，猶密雲之不能成雨也。",
  "註* 弋：一ˋ用帶繩子的箭射鳥",
  "<span style=\"font-size: medium;\"><strong>象曰：密雲不雨，已上也。</strong></span>",
  "陽降陰升，合則和而成雨，陰已在上，雲雖密，豈能成雨乎，陰過不能成大之義也。",
  "<span style=\"font-size: medium;\"><strong>上六，弗遇過之，飛鳥離之，凶，是謂災眚。</strong></span>",
  "六陰而動體，處過之極，不與理遇，動皆過之，其違理過常，如飛鳥之迅速，所以凶也。離過之遠也，是謂災眚，是當有災眚也。災者天殃，眚者人為。既過之極，豈唯人眚，天災亦至，其凶可知，天理人事皆然也。",
  "<span style=\"font-size: medium;\"><strong>象曰：弗遇過之，已亢也。</strong></span>",
  "居過之終，弗遇於理而過之。過已亢極，其凶宜也。"
]